law_id,law_name,hoofdstuk,hoofdstuk_titel,afdeling,afdeling_titel,paragraaf,paragraaf_titel,subparagraaf_titel,titel_titel,artikel,article_name,text
BWBR0001840,Grondwet,Artikel,,,,,,,,nolabel,Algemene bepaling,De Grondwet waarborgt de grondrechten en de democratische rechtsstaat.
BWBR0001840,Grondwet,Hoofdstuk1,Grondrechten,Artikel1,,,,,,Artikel 1,,"Allen die zich in Nederland bevinden, worden in gelijke gevallen gelijk behandeld. Discriminatie wegens godsdienst, levensovertuiging, politieke gezindheid, ras, geslacht, handicap, seksuele gerichtheid of op welke grond dan ook, is niet toegestaan."
BWBR0001840,Grondwet,Hoofdstuk1,Grondrechten,Artikel2,,,,,,Artikel 2,,"De wet regelt wie Nederlander is. De wet regelt de toelating en de uitzetting van vreemdelingen. Uitlevering kan slechts geschieden krachtens verdrag. Verdere voorschriften omtrent uitlevering worden bij de wet gegeven. Ieder heeft het recht het land te verlaten, behoudens in de gevallen, bij de wet bepaald."
BWBR0001840,Grondwet,Hoofdstuk1,Grondrechten,Artikel3,,,,,,Artikel 3,,Alle Nederlanders zijn op gelijke voet in openbare dienst benoembaar.
BWBR0001840,Grondwet,Hoofdstuk1,Grondrechten,Artikel4,,,,,,Artikel 4,,"Iedere Nederlander heeft gelijkelijk recht de leden van algemeen vertegenwoordigende organen te verkiezen alsmede tot lid van deze organen te worden verkozen, behoudens bij de wet gestelde beperkingen en uitzonderingen."
BWBR0001840,Grondwet,Hoofdstuk1,Grondrechten,Artikel5,,,,,,Artikel 5,,Ieder heeft het recht verzoeken schriftelijk bij het bevoegd gezag in te dienen.
BWBR0001840,Grondwet,Hoofdstuk1,Grondrechten,Artikel6,,,,,,Artikel 6,,"Ieder heeft het recht zijn godsdienst of levensovertuiging, individueel of in gemeenschap met anderen, vrij te belijden, behoudens ieders verantwoordelijkheid volgens de wet. De wet kan ter zake van de uitoefening van dit recht buiten gebouwen en besloten plaatsen regels stellen ter bescherming van de gezondheid, in het belang van het verkeer en ter bestrijding of voorkoming van wanordelijkheden."
BWBR0001840,Grondwet,Hoofdstuk1,Grondrechten,Artikel7,,,,,,Artikel 7,,"Niemand heeft voorafgaand verlof nodig om door de drukpers gedachten of gevoelens te openbaren, behoudens ieders verantwoordelijkheid volgens de wet. De wet stelt regels omtrent radio en televisie. Er is geen voorafgaand toezicht op de inhoud van een radio- of televisieuitzending. Voor het openbaren van gedachten of gevoelens door andere dan in de voorgaande leden genoemde middelen heeft niemand voorafgaand verlof nodig wegens de inhoud daarvan, behoudens ieders verantwoordelijkheid volgens de wet. De wet kan het geven van vertoningen toegankelijk voor personen jonger dan zestien jaar regelen ter bescherming van de goede zeden. De voorgaande leden zijn niet van toepassing op het maken van handelsreclame."
BWBR0001840,Grondwet,Hoofdstuk1,Grondrechten,Artikel8,,,,,,Artikel 8,,Het recht tot vereniging wordt erkend. Bij de wet kan dit recht worden beperkt in het belang van de openbare orde.
BWBR0001840,Grondwet,Hoofdstuk1,Grondrechten,Artikel9,,,,,,Artikel 9,,"Het recht tot vergadering en betoging wordt erkend, behoudens ieders verantwoordelijkheid volgens de wet. De wet kan regels stellen ter bescherming van de gezondheid, in het belang van het verkeer en ter bestrijding of voorkoming van wanordelijkheden."
BWBR0001840,Grondwet,Hoofdstuk1,Grondrechten,Artikel10,,,,,,Artikel 10,,"Ieder heeft, behoudens bij of krachtens de wet te stellen beperkingen, recht op eerbiediging van zijn persoonlijke levenssfeer. De wet stelt regels ter bescherming van de persoonlijke levenssfeer in verband met het vastleggen en verstrekken van persoonsgegevens. De wet stelt regels inzake de aanspraken van personen op kennisneming van over hen vastgelegde gegevens en van het gebruik dat daarvan wordt gemaakt, alsmede op verbetering van zodanige gegevens."
BWBR0001840,Grondwet,Hoofdstuk1,Grondrechten,Artikel11,,,,,,Artikel 11,,"Ieder heeft, behoudens bij of krachtens de wet te stellen beperkingen, recht op onaantastbaarheid van zijn lichaam."
BWBR0001840,Grondwet,Hoofdstuk1,Grondrechten,Artikel12,,,,,,Artikel 12,,"Het binnentreden in een woning zonder toestemming van de bewoner is alleen geoorloofd in de gevallen bij of krachtens de wet bepaald, door hen die daartoe bij of krachtens de wet zijn aangewezen. Voor het binnentreden overeenkomstig het eerste lid zijn voorafgaande legitimatie en mededeling van het doel van het binnentreden vereist, behoudens bij de wet gestelde uitzonderingen. Aan de bewoner wordt zo spoedig mogelijk een schriftelijk verslag van het binnentreden verstrekt. Indien het binnentreden in het belang van de nationale veiligheid of dat van de strafvordering heeft plaatsgevonden, kan volgens bij de wet te stellen regels de verstrekking van het verslag worden uitgesteld. In de bij de wet te bepalen gevallen kan de verstrekking achterwege worden gelaten, indien het belang van de nationale veiligheid zich tegen verstrekking blijvend verzet."
BWBR0001840,Grondwet,Hoofdstuk1,Grondrechten,Artikel13,,,,,,Artikel 13,,"Ieder heeft recht op eerbiediging van zijn brief- en telecommunicatiegeheim. Beperking van dit recht is mogelijk in de gevallen bij de wet bepaald met machtiging van de rechter of, in het belang van de nationale veiligheid, door of met machtiging van hen die daartoe bij de wet zijn aangewezen."
BWBR0001840,Grondwet,Hoofdstuk1,Grondrechten,Artikel14,,,,,,Artikel 14,,"Onteigening kan alleen geschieden in het algemeen belang en tegen vooraf verzekerde schadeloosstelling, een en ander naar bij of krachtens de wet te stellen voorschriften. De schadeloosstelling behoeft niet vooraf verzekerd te zijn, wanneer in geval van nood onverwijld onteigening geboden is. In de gevallen bij of krachtens de wet bepaald bestaat recht op schadeloosstelling of tegemoetkoming in de schade, indien in het algemeen belang eigendom door het bevoegd gezag wordt vernietigd of onbruikbaar gemaakt of de uitoefening van het eigendomsrecht wordt beperkt."
BWBR0001840,Grondwet,Hoofdstuk1,Grondrechten,Artikel15,,,,,,Artikel 15,,"Buiten de gevallen bij of krachtens de wet bepaald mag niemand zijn vrijheid worden ontnomen. Hij aan wie anders dan op rechterlijk bevel zijn vrijheid is ontnomen, kan aan de rechter zijn invrijheidstelling verzoeken. Hij wordt in dat geval door de rechter gehoord binnen een bij de wet te bepalen termijn. De rechter gelast de onmiddellijke invrijheidstelling, indien hij de vrijheidsontneming onrechtmatig oordeelt. De berechting van hem aan wie met het oog daarop zijn vrijheid is ontnomen, vindt binnen een redelijke termijn plaats. Hij aan wie rechtmatig zijn vrijheid is ontnomen, kan worden beperkt in de uitoefening van grondrechten voor zover deze zich niet met de vrijheidsontneming verdraagt."
BWBR0001840,Grondwet,Hoofdstuk1,Grondrechten,Artikel16,,,,,,Artikel 16,,Geen feit is strafbaar dan uit kracht van een daaraan voorafgegane wettelijke strafbepaling.
BWBR0001840,Grondwet,Hoofdstuk1,Grondrechten,Artikel17,,,,,,Artikel 17,,Ieder heeft bij het vaststellen van zijn rechten en verplichtingen of bij het bepalen van de gegrondheid van een tegen hem ingestelde vervolging recht op een eerlijk proces binnen een redelijke termijn voor een onafhankelijke en onpartijdige rechter. Niemand kan tegen zijn wil worden afgehouden van de rechter die de wet hem toekent.
BWBR0001840,Grondwet,Hoofdstuk1,Grondrechten,Artikel18,,,,,,Artikel 18,,Ieder kan zich in rechte en in administratief beroep doen bijstaan. De wet stelt regels omtrent het verlenen van rechtsbijstand aan minder draagkrachtigen.
BWBR0001840,Grondwet,Hoofdstuk1,Grondrechten,Artikel19,,,,,,Artikel 19,,"Bevordering van voldoende werkgelegenheid is voorwerp van zorg der overheid. De wet stelt regels omtrent de rechtspositie van hen die arbeid verrichten en omtrent hun bescherming daarbij, alsmede omtrent medezeggenschap. Het recht van iedere Nederlander op vrije keuze van arbeid wordt erkend, behoudens de beperkingen bij of krachtens de wet gesteld."
BWBR0001840,Grondwet,Hoofdstuk1,Grondrechten,Artikel20,,,,,,Artikel 20,,"De bestaanszekerheid der bevolking en spreiding van welvaart zijn voorwerp van zorg der overheid. De wet stelt regels omtrent de aanspraken op sociale zekerheid. Nederlanders hier te lande, die niet in het bestaan kunnen voorzien, hebben een bij de wet te regelen recht op bijstand van overheidswege."
BWBR0001840,Grondwet,Hoofdstuk1,Grondrechten,Artikel21,,,,,,Artikel 21,,De zorg van de overheid is gericht op de bewoonbaarheid van het land en de bescherming en verbetering van het leefmilieu.
BWBR0001840,Grondwet,Hoofdstuk1,Grondrechten,Artikel22,,,,,,Artikel 22,,De overheid treft maatregelen ter bevordering van de volksgezondheid. Bevordering van voldoende woongelegenheid is voorwerp van zorg der overheid. Zij schept voorwaarden voor maatschappelijke en culturele ontplooiing en voor vrijetijdsbesteding.
BWBR0001840,Grondwet,Hoofdstuk1,Grondrechten,Artikel23,,,,,,Artikel 23,,"Het onderwijs is een voorwerp van de aanhoudende zorg der regering. Het geven van onderwijs is vrij, behoudens het toezicht van de overheid en, voor wat bij de wet aangewezen vormen van onderwijs betreft, het onderzoek naar de bekwaamheid en de zedelijkheid van hen die onderwijs geven, een en ander bij de wet te regelen. Het openbaar onderwijs wordt, met eerbiediging van ieders godsdienst of levensovertuiging, bij de wet geregeld. In elke gemeente en in elk van de openbare lichamen, bedoeld in artikel 132a, wordt van overheidswege voldoend openbaar algemeen vormend lager onderwijs gegeven in een genoegzaam aantal openbare scholen. Volgens bij de wet te stellen regels kan afwijking van deze bepaling worden toegelaten, mits tot het ontvangen van zodanig onderwijs gelegenheid wordt gegeven, al dan niet in een openbare school. De eisen van deugdelijkheid, aan het geheel of ten dele uit de openbare kas te bekostigen onderwijs te stellen, worden bij de wet geregeld, met inachtneming, voor zover het bijzonder onderwijs betreft, van de vrijheid van richting. Deze eisen worden voor het algemeen vormend lager onderwijs zodanig geregeld, dat de deugdelijkheid van het geheel uit de openbare kas bekostigd bijzonder onderwijs en van het openbaar onderwijs even afdoende wordt gewaarborgd. Bij die regeling wordt met name de vrijheid van het bijzonder onderwijs betreffende de keuze der leermiddelen en de aanstelling der onderwijzers geëerbiedigd. Het bijzonder algemeen vormend lager onderwijs, dat aan de bij de wet te stellen voorwaarden voldoet, wordt naar dezelfde maatstaf als het openbaar onderwijs uit de openbare kas bekostigd. De wet stelt de voorwaarden vast, waarop voor het bijzonder algemeen vormend middelbaar en voorbereidend hoger onderwijs bijdragen uit de openbare kas worden verleend. De regering doet jaarlijks van de staat van het onderwijs verslag aan de Staten-Generaal."
BWBR0001840,Grondwet,Hoofdstuk2,Regering,Paragraaf1,,Artikel24,Koning,,,Artikel 24,,"Het koningschap wordt erfelijk vervuld door de wettige opvolgers van Koning Willem I, Prins van Oranje-Nassau."
BWBR0001840,Grondwet,Hoofdstuk2,Regering,Paragraaf1,,Artikel25,Koning,,,Artikel 25,,"Het koningschap gaat bij overlijden van de Koning krachtens erfopvolging over op zijn wettige nakomelingen, waarbij het oudste kind voorrang heeft, met plaatsvervulling volgens dezelfde regel. Bij gebreke van eigen nakomelingen gaat het koningschap op gelijke wijze over op de wettige nakomelingen eerst van zijn ouder, dan van zijn grootouder, in de lijn van erfopvolging, voor zover de overleden Koning niet verder bestaand dan in de derde graad van bloedverwantschap."
BWBR0001840,Grondwet,Hoofdstuk2,Regering,Paragraaf1,,Artikel26,Koning,,,Artikel 26,,"Het kind, waarvan een vrouw zwanger is op het ogenblik van het overlijden van de Koning, wordt voor de erfopvolging als reeds geboren aangemerkt. Komt het dood ter wereld, dan wordt het geacht nooit te hebben bestaan."
BWBR0001840,Grondwet,Hoofdstuk2,Regering,Paragraaf1,,Artikel27,Koning,,,Artikel 27,,Afstand van het koningschap leidt tot erfopvolging overeenkomstig de regels in de voorgaande artikelen gesteld. Na de afstand geboren kinderen en hun nakomelingen zijn van de erfopvolging uitgesloten.
BWBR0001840,Grondwet,Hoofdstuk2,Regering,Paragraaf1,,Artikel28,Koning,,,Artikel 28,,"De Koning, een huwelijk aangaande buiten bij de wet verleende toestemming, doet daardoor afstand van het koningschap. Gaat iemand die het koningschap van de Koning kan beërven een zodanig huwelijk aan, dan is hij met de uit dit huwelijk geboren kinderen en hun nakomelingen van de erfopvolging uitgesloten. De Staten-Generaal beraadslagen en besluiten ter zake van een voorstel van wet, strekkende tot het verlenen van toestemming, in verenigde vergadering."
BWBR0001840,Grondwet,Hoofdstuk2,Regering,Paragraaf1,,Artikel29,Koning,,,Artikel 29,,"Wanneer uitzonderlijke omstandigheden daartoe nopen, kunnen bij een wet een of meer personen van de erfopvolging worden uitgesloten. Het voorstel daartoe wordt door of vanwege de Koning ingediend. De Staten-Generaal beraadslagen en besluiten ter zake in verenigde vergadering. Zij kunnen het voorstel alleen aannemen met ten minste twee derden van het aantal uitgebrachte stemmen."
BWBR0001840,Grondwet,Hoofdstuk2,Regering,Paragraaf1,,Artikel30,Koning,,,Artikel 30,,"Wanneer vooruitzicht bestaat dat een opvolger zal ontbreken, kan deze worden benoemd bij een wet. Het voorstel wordt door of vanwege de Koning ingediend. Na de indiening van het voorstel worden de kamers ontbonden. De nieuwe kamers beraadslagen en besluiten ter zake in verenigde vergadering. Zij kunnen het voorstel alleen aannemen met ten minste twee derden van het aantal uitgebrachte stemmen. Indien bij overlijden van de Koning of bij afstand van het koningschap een opvolger ontbreekt, worden de kamers ontbonden. De nieuwe kamers komen binnen vier maanden na het overlijden of de afstand in verenigde vergadering bijeen ten einde te besluiten omtrent de benoeming van een Koning. Zij kunnen een opvolger alleen benoemen met ten minste twee derden van het aantal uitgebrachte stemmen."
BWBR0001840,Grondwet,Hoofdstuk2,Regering,Paragraaf1,,Artikel31,Koning,,,Artikel 31,,"Een benoemde Koning kan krachtens erfopvolging alleen worden opgevolgd door zijn wettige nakomelingen. De bepalingen omtrent de erfopvolging en het eerste lid van dit artikel zijn van overeenkomstige toepassing op een benoemde opvolger, zolang deze nog geen Koning is."
BWBR0001840,Grondwet,Hoofdstuk2,Regering,Paragraaf1,,Artikel32,Koning,,,Artikel 32,,"Nadat de Koning de uitoefening van het koninklijk gezag heeft aangevangen, wordt hij zodra mogelijk beëdigd en ingehuldigd in de hoofdstad Amsterdam in een openbare verenigde vergadering van de Staten-Generaal. Hij zweert of belooft trouw aan de Grondwet en een getrouwe vervulling van zijn ambt. De wet stelt nadere regels vast."
BWBR0001840,Grondwet,Hoofdstuk2,Regering,Paragraaf1,,Artikel33,Koning,,,Artikel 33,,"De Koning oefent het koninklijk gezag eerst uit, nadat hij de leeftijd van achttien jaar heeft bereikt."
BWBR0001840,Grondwet,Hoofdstuk2,Regering,Paragraaf1,,Artikel34,Koning,,,Artikel 34,,De wet regelt het ouderlijk gezag en de voogdij over de minderjarige Koning en het toezicht daarop. De Staten-Generaal beraadslagen en besluiten ter zake in verenigde vergadering.
BWBR0001840,Grondwet,Hoofdstuk2,Regering,Paragraaf1,,Artikel35,Koning,,,Artikel 35,,"Wanneer de ministerraad van oordeel is dat de Koning buiten staat is het koninklijk gezag uit te oefenen, bericht hij dit onder overlegging van het daartoe gevraagde advies van de Raad van State aan de Staten-Generaal, die daarop in verenigde vergadering bijeenkomen. Delen de Staten-Generaal dit oordeel, dan verklaren zij dat de Koning buiten staat is het koninklijk gezag uit te oefenen. Deze verklaring wordt bekend gemaakt op last van de voorzitter der vergadering en treedt terstond in werking. Zodra de Koning weer in staat is het koninklijk gezag uit te oefenen, wordt dit bij de wet verklaard. De Staten-Generaal beraadslagen en besluiten ter zake in verenigde vergadering. Terstond na de bekendmaking van deze wet hervat de Koning de uitoefening van het koninklijk gezag. De wet regelt zo nodig het toezicht over de persoon van de Koning indien hij buiten staat is verklaard het koninklijk gezag uit te oefenen. De Staten-Generaal beraadslagen en besluiten ter zake in verenigde vergadering."
BWBR0001840,Grondwet,Hoofdstuk2,Regering,Paragraaf1,,Artikel36,Koning,,,Artikel 36,,"De Koning kan de uitoefening van het koninklijk gezag tijdelijk neerleggen en die uitoefening hervatten krachtens een wet, waarvan het voorstel door of vanwege hem wordt ingediend. De Staten-Generaal beraadslagen en besluiten ter zake in verenigde vergadering."
BWBR0001840,Grondwet,Hoofdstuk2,Regering,Paragraaf1,,Artikel37,Koning,,,Artikel 37,,"Het koninklijk gezag wordt uitgeoefend door een regent: zolang de Koning de leeftijd van achttien jaar niet heeft bereikt; indien een nog niet geboren kind tot het koningschap geroepen kan zijn; indien de Koning buiten staat is verklaard het koninklijk gezag uit te oefenen; indien de Koning de uitoefening van het koninklijk gezag tijdelijk heeft neergelegd; zolang na het overlijden van de Koning of na diens afstand van het koningschap een opvolger ontbreekt.  De regent wordt benoemd bij de wet. De Staten-Generaal beraadslagen en besluiten ter zake in verenigde vergadering. In de gevallen, genoemd in het eerste lid onder c en d, is de nakomeling van de Koning die zijn vermoedelijke opvolger is, van rechtswege regent indien hij de leeftijd van achttien jaar heeft bereikt. De regent zweert of belooft trouw aan de Grondwet en een getrouwe vervulling van zijn ambt, in een verenigde vergadering van de Staten-Generaal. De wet geeft nadere regels omtrent het regentschap en kan voorzien in de opvolging en de vervanging daarin. De Staten-Generaal beraadslagen en besluiten ter zake in verenigde vergadering. Op de regent zijn de artikelen 35 en 36 van overeenkomstige toepassing."
BWBR0001840,Grondwet,Hoofdstuk2,Regering,Paragraaf1,,Artikel38,Koning,,,Artikel 38,,"Zolang niet in de uitoefening van het koninklijk gezag is voorzien, wordt dit uitgeoefend door de Raad van State."
BWBR0001840,Grondwet,Hoofdstuk2,Regering,Paragraaf1,,Artikel39,Koning,,,Artikel 39,,"De wet regelt, wie lid is van het koninklijk huis."
BWBR0001840,Grondwet,Hoofdstuk2,Regering,Paragraaf1,,Artikel40,Koning,,,Artikel 40,,"De Koning ontvangt jaarlijks ten laste van het Rijk uitkeringen naar regels bij de wet te stellen. Deze wet bepaalt aan welke andere leden van het koninklijk huis uitkeringen ten laste van het Rijk worden toegekend en regelt deze uitkeringen. De door hen ontvangen uitkeringen ten laste van het Rijk, alsmede de vermogensbestanddelen welke dienstbaar zijn aan de uitoefening van hun functie, zijn vrij van persoonlijke belastingen. Voorts is hetgeen de Koning of zijn vermoedelijke opvolger krachtens erfrecht of door schenking verkrijgt van een lid van het koninklijk huis vrij van de rechten van successie, overgang en schenking. Verdere vrijdom van belasting kan bij de wet worden verleend. De kamers der Staten-Generaal kunnen voorstellen van in de vorige leden bedoelde wetten alleen aannemen met ten minste twee derden van het aantal uitgebrachte stemmen."
BWBR0001840,Grondwet,Hoofdstuk2,Regering,Paragraaf1,,Artikel41,Koning,,,Artikel 41,,"De Koning richt, met inachtneming van het openbaar belang, zijn Huis in."
BWBR0001840,Grondwet,Hoofdstuk2,Regering,Paragraaf2,,Artikel42,Koning en ministers,,,Artikel 42,,De regering wordt gevormd door de Koning en de ministers. De Koning is onschendbaar; de ministers zijn verantwoordelijk.
BWBR0001840,Grondwet,Hoofdstuk2,Regering,Paragraaf2,,Artikel43,Koning en ministers,,,Artikel 43,,De minister-president en de overige ministers worden bij koninklijk besluit benoemd en ontslagen.
BWBR0001840,Grondwet,Hoofdstuk2,Regering,Paragraaf2,,Artikel44,Koning en ministers,,,Artikel 44,,Bij koninklijk besluit worden ministeries ingesteld. Zij staan onder leiding van een minister. Ook kunnen ministers worden benoemd die niet belast zijn met de leiding van een ministerie.
BWBR0001840,Grondwet,Hoofdstuk2,Regering,Paragraaf2,,Artikel45,Koning en ministers,,,Artikel 45,,De ministers vormen te zamen de ministerraad. De minister-president is voorzitter van de ministerraad. De ministerraad beraadslaagt en besluit over het algemeen regeringsbeleid en bevordert de eenheid van dat beleid.
BWBR0001840,Grondwet,Hoofdstuk2,Regering,Paragraaf2,,Artikel46,Koning en ministers,,,Artikel 46,,"Bij koninklijk besluit kunnen staatssecretarissen worden benoemd en ontslagen. Een staatssecretaris treedt in de gevallen waarin de minister het nodig acht en met inachtneming van diens aanwijzingen, in zijn plaats als minister op. De staatssecretaris is uit dien hoofde verantwoordelijk, onverminderd de verantwoordelijkheid van de minister."
BWBR0001840,Grondwet,Hoofdstuk2,Regering,Paragraaf2,,Artikel47,Koning en ministers,,,Artikel 47,,Alle wetten en koninklijke besluiten worden door de Koning en door een of meer ministers of staatssecretarissen ondertekend.
BWBR0001840,Grondwet,Hoofdstuk2,Regering,Paragraaf2,,Artikel48,Koning en ministers,,,Artikel 48,,"Het koninklijk besluit waarbij de minister-president wordt benoemd, wordt mede door hem ondertekend. De koninklijke besluiten waarbij de overige ministers en de staatssecretarissen worden benoemd of ontslagen, worden mede door de minister-president ondertekend."
BWBR0001840,Grondwet,Hoofdstuk2,Regering,Paragraaf2,,Artikel49,Koning en ministers,,,Artikel 49,,"Op de wijze bij de wet voorgeschreven leggen de ministers en de staatssecretarissen bij de aanvaarding van hun ambt ten overstaan van de Koning een eed, dan wel verklaring en belofte, van zuivering af en zweren of beloven zij trouw aan de Grondwet en een getrouwe vervulling van hun ambt."
BWBR0001840,Grondwet,Hoofdstuk3,Staten-Generaal,Paragraaf1,,Artikel50,Inrichting en samenstelling,,,Artikel 50,,De Staten-Generaal vertegenwoordigen het gehele Nederlandse volk.
BWBR0001840,Grondwet,Hoofdstuk3,Staten-Generaal,Paragraaf1,,Artikel51,Inrichting en samenstelling,,,Artikel 51,,De Staten-Generaal bestaan uit de Tweede Kamer en de Eerste Kamer. De Tweede Kamer bestaat uit honderdvijftig leden. De Eerste Kamer bestaat uit vijfenzeventig leden. Bij een verenigde vergadering worden de kamers als één beschouwd.
BWBR0001840,Grondwet,Hoofdstuk3,Staten-Generaal,Paragraaf1,,Artikel52,Inrichting en samenstelling,,,Artikel 52,,"De zittingsduur van beide kamers is vier jaren. Indien voor de provinciale staten bij de wet een andere zittingsduur dan vier jaren wordt vastgesteld, wordt daarbij de zittingsduur van de Eerste Kamer in overeenkomstige zin gewijzigd."
BWBR0001840,Grondwet,Hoofdstuk3,Staten-Generaal,Paragraaf1,,Artikel53,Inrichting en samenstelling,,,Artikel 53,,De leden van beide kamers worden gekozen op de grondslag van evenredige vertegenwoordiging binnen door de wet te stellen grenzen. De verkiezingen worden gehouden bij geheime stemming.
BWBR0001840,Grondwet,Hoofdstuk3,Staten-Generaal,Paragraaf1,,Artikel54,Inrichting en samenstelling,,,Artikel 54,,"De leden van de Tweede Kamer worden rechtstreeks gekozen door de Nederlanders die de leeftijd van achttien jaar hebben bereikt, behoudens bij de wet te bepalen uitzonderingen ten aanzien van Nederlanders die geen ingezetenen zijn. Van het kiesrecht is uitgesloten hij die wegens het begaan van een daartoe bij de wet aangewezen delict bij onherroepelijke rechterlijke uitspraak is veroordeeld tot een vrijheidsstraf van ten minste een jaar en hierbij tevens is ontzet van het kiesrecht."
BWBR0001840,Grondwet,Hoofdstuk3,Staten-Generaal,Paragraaf1,,Artikel55,Inrichting en samenstelling,,,Artikel 55,,"De leden van de Eerste Kamer worden gekozen door de leden van provinciale staten en de leden van de kiescolleges, bedoeld in het tweede lid en artikel 132a, derde lid. De verkiezing wordt, behoudens in geval van ontbinding der kamer, gehouden binnen drie maanden na de verkiezing van de leden van provinciale staten. Ten behoeve van Nederlanders die geen ingezetenen zijn en die voldoen aan de vereisten die gelden voor de verkiezing van de Tweede Kamer der Staten-Generaal, worden verkiezingen gehouden voor een kiescollege voor de Eerste Kamer. De leden van dit kiescollege worden rechtstreeks gekozen door deze Nederlanders. Voor het lidmaatschap gelden dezelfde vereisten. Artikel 129, tweede tot en met zesde lid, is van overeenkomstige toepassing."
BWBR0001840,Grondwet,Hoofdstuk3,Staten-Generaal,Paragraaf1,,Artikel56,Inrichting en samenstelling,,,Artikel 56,,"Om lid van de Staten-Generaal te kunnen zijn is vereist dat men Nederlander is, de leeftijd van achttien jaar heeft bereikt en niet is uitgesloten van het kiesrecht."
BWBR0001840,Grondwet,Hoofdstuk3,Staten-Generaal,Paragraaf1,,Artikel57,Inrichting en samenstelling,,,Artikel 57,,"Niemand kan lid van beide kamers zijn. Een lid van de Staten-Generaal kan niet tevens zijn minister, staatssecretaris, lid van de Raad van State, lid van de Algemene Rekenkamer, Nationale ombudsman of substituut-ombudsman, of lid van of procureur-generaal of advocaat-generaal bij de Hoge Raad. Niettemin kan een minister of staatssecretaris, die zijn ambt ter beschikking heeft gesteld, dit ambt verenigen met het lidmaatschap van de Staten-Generaal, totdat omtrent die beschikbaarstelling is beslist. De wet kan ten aanzien van andere openbare betrekkingen bepalen dat zij niet gelijktijdig met het lidmaatschap van de Staten-Generaal of van een der kamers kunnen worden uitgeoefend."
BWBR0001840,Grondwet,Hoofdstuk3,Staten-Generaal,Paragraaf1,,Artikel57a,Inrichting en samenstelling,,,Artikel 57a,,"De wet regelt de tijdelijke vervanging van een lid van de Staten-Generaal wegens zwangerschap en bevalling, alsmede wegens ziekte."
BWBR0001840,Grondwet,Hoofdstuk3,Staten-Generaal,Paragraaf1,,Artikel58,Inrichting en samenstelling,,,Artikel 58,,Elke kamer onderzoekt de geloofsbrieven van haar nieuwbenoemde leden en beslist met inachtneming van bij de wet te stellen regels de geschillen welke met betrekking tot de geloofsbrieven of de verkiezing zelf rijzen.
BWBR0001840,Grondwet,Hoofdstuk3,Staten-Generaal,Paragraaf1,,Artikel59,Inrichting en samenstelling,,,Artikel 59,,"Alles, wat verder het kiesrecht en de verkiezingen betreft, wordt bij de wet geregeld."
BWBR0001840,Grondwet,Hoofdstuk3,Staten-Generaal,Paragraaf1,,Artikel60,Inrichting en samenstelling,,,Artikel 60,,"Op de wijze bij de wet voorgeschreven leggen de leden van de kamers bij de aanvaarding van hun ambt in de vergadering een eed, dan wel verklaring en belofte, van zuivering af en zweren of beloven zij trouw aan de Grondwet en een getrouwe vervulling van hun ambt."
BWBR0001840,Grondwet,Hoofdstuk3,Staten-Generaal,Paragraaf1,,Artikel61,Inrichting en samenstelling,,,Artikel 61,,Elk der kamers benoemt uit de leden een voorzitter. Elk der kamers benoemt een griffier. Deze en de overige ambtenaren van de kamers kunnen niet tevens lid van de Staten-Generaal zijn.
BWBR0001840,Grondwet,Hoofdstuk3,Staten-Generaal,Paragraaf1,,Artikel62,Inrichting en samenstelling,,,Artikel 62,,De voorzitter van de Eerste Kamer heeft de leiding van de verenigde vergadering.
BWBR0001840,Grondwet,Hoofdstuk3,Staten-Generaal,Paragraaf1,,Artikel63,Inrichting en samenstelling,,,Artikel 63,,Geldelijke voorzieningen ten behoeve van leden en gewezen leden van de Staten-Generaal en van hun nabestaanden worden bij de wet geregeld. De kamers kunnen een voorstel van wet ter zake alleen aannemen met ten minste twee derden van het aantal uitgebrachte stemmen.
BWBR0001840,Grondwet,Hoofdstuk3,Staten-Generaal,Paragraaf1,,Artikel64,Inrichting en samenstelling,,,Artikel 64,,Elk der kamers kan bij koninklijk besluit worden ontbonden. Het besluit tot ontbinding houdt tevens de last in tot een nieuwe verkiezing voor de ontbonden kamer en tot het samenkomen van de nieuw gekozen kamer binnen drie maanden. De ontbinding gaat in op de dag waarop de nieuw gekozen kamer samenkomt. De wet stelt de zittingsduur van een na ontbinding optredende Tweede Kamer vast; de termijn mag niet langer zijn dan vijf jaren. De zittingsduur van een na ontbinding optredende Eerste Kamer eindigt op het tijdstip waarop de zittingsduur van de ontbonden kamer zou zijn geëindigd.
BWBR0001840,Grondwet,Hoofdstuk3,Staten-Generaal,Paragraaf2,,Artikel65,Werkwijze,,,Artikel 65,,Jaarlijks op de derde dinsdag van september of op een bij de wet te bepalen eerder tijdstip wordt door of namens de Koning in een verenigde vergadering van de Staten-Generaal een uiteenzetting van het door de regering te voeren beleid gegeven.
BWBR0001840,Grondwet,Hoofdstuk3,Staten-Generaal,Paragraaf2,,Artikel66,Werkwijze,,,Artikel 66,,"De vergaderingen van de Staten-Generaal zijn openbaar. De deuren worden gesloten, wanneer een tiende deel van het aantal aanwezige leden het vordert of de voorzitter het nodig oordeelt. Door de kamer, onderscheidenlijk de kamers in verenigde vergadering, wordt vervolgens beslist of met gesloten deuren zal worden beraadslaagd en besloten."
BWBR0001840,Grondwet,Hoofdstuk3,Staten-Generaal,Paragraaf2,,Artikel67,Werkwijze,,,Artikel 67,,"De kamers mogen elk afzonderlijk en in verenigde vergadering alleen beraadslagen of besluiten, indien meer dan de helft van het aantal zitting hebbende leden ter vergadering aanwezig is. Besluiten worden genomen bij meerderheid van stemmen. De leden stemmen zonder last. Over zaken wordt mondeling en bij hoofdelijke oproeping gestemd, wanneer één lid dit verlangt."
BWBR0001840,Grondwet,Hoofdstuk3,Staten-Generaal,Paragraaf2,,Artikel68,Werkwijze,,,Artikel 68,,De ministers en de staatssecretarissen geven de kamers elk afzonderlijk en in verenigde vergadering mondeling of schriftelijk de door een of meer leden verlangde inlichtingen waarvan het verstrekken niet in strijd is met het belang van de staat.
BWBR0001840,Grondwet,Hoofdstuk3,Staten-Generaal,Paragraaf2,,Artikel69,Werkwijze,,,Artikel 69,,"De ministers en de staatssecretarissen hebben toegang tot de vergaderingen en kunnen aan de beraadslaging deelnemen. Zij kunnen door de kamers elk afzonderlijk en in verenigde vergadering worden uitgenodigd om ter vergadering aanwezig te zijn. Zij kunnen zich in de vergaderingen doen bijstaan door de personen, daartoe door hen aangewezen."
BWBR0001840,Grondwet,Hoofdstuk3,Staten-Generaal,Paragraaf2,,Artikel70,Werkwijze,,,Artikel 70,,"Beide kamers hebben, zowel ieder afzonderlijk als in verenigde vergadering, het recht van onderzoek (enquête), te regelen bij de wet."
BWBR0001840,Grondwet,Hoofdstuk3,Staten-Generaal,Paragraaf2,,Artikel71,Werkwijze,,,Artikel 71,,"De leden van de Staten-Generaal, de ministers, de staatssecretarissen en andere personen die deelnemen aan de beraadslaging, kunnen niet in rechte worden vervolgd of aangesproken voor hetgeen zij in de vergaderingen van de Staten-Generaal of van commissies daaruit hebben gezegd of aan deze schriftelijk hebben overgelegd."
BWBR0001840,Grondwet,Hoofdstuk3,Staten-Generaal,Paragraaf2,,Artikel72,Werkwijze,,,Artikel 72,,De kamers stellen elk afzonderlijk en in verenigde vergadering een reglement van orde vast.
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel73,,,,,,Artikel 73,,"De Raad van State of een afdeling van de Raad wordt gehoord over voorstellen van wet en ontwerpen van algemene maatregelen van bestuur, alsmede over voorstellen tot goedkeuring van verdragen door de Staten-Generaal. In bij de wet te bepalen gevallen kan het horen achterwege blijven. De Raad of een afdeling van de Raad is belast met het onderzoek van de geschillen van bestuur die bij koninklijk besluit worden beslist en draagt de uitspraak voor. De wet kan aan de Raad of een afdeling van de Raad de uitspraak in geschillen van bestuur opdragen."
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel74,,,,,,Artikel 74,,De Koning is voorzitter van de Raad van State. De vermoedelijke opvolger van de Koning heeft na het bereiken van de leeftijd van achttien jaar van rechtswege zitting in de Raad. Bij of krachtens de wet kan aan andere leden van het koninklijk huis zitting in de Raad worden verleend. De leden van de Raad worden bij koninklijk besluit voor het leven benoemd. Op eigen verzoek en wegens het bereiken van een bij de wet te bepalen leeftijd worden zij ontslagen. In de gevallen bij de wet aangewezen kunnen zij door de Raad worden geschorst of ontslagen. De wet regelt overigens hun rechtspositie.
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel75,,,,,,Artikel 75,,"De wet regelt de inrichting, samenstelling en bevoegdheid van de Raad van State. Bij de wet kunnen aan de Raad of een afdeling van de Raad ook andere taken worden opgedragen."
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel76,,,,,,Artikel 76,,De Algemene Rekenkamer is belast met het onderzoek van de ontvangsten en uitgaven van het Rijk.
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel77,,,,,,Artikel 77,,"De leden van de Algemene Rekenkamer worden bij koninklijk besluit voor het leven benoemd uit een voordracht van drie personen, opgemaakt door de Tweede Kamer der Staten-Generaal. Op eigen verzoek en wegens het bereiken van een bij de wet te bepalen leeftijd worden zij ontslagen. In de gevallen bij de wet aangewezen kunnen zij door de Hoge Raad worden geschorst of ontslagen. De wet regelt overigens hun rechtspositie."
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel78,,,,,,Artikel 78,,"De wet regelt de inrichting, samenstelling en bevoegdheid van de Algemene Rekenkamer. Bij de wet kunnen aan de Algemene Rekenkamer ook andere taken worden opgedragen."
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel78a,,,,,,Artikel 78a,,De Nationale ombudsman verricht op verzoek of uit eigen beweging onderzoek naar gedragingen van bestuursorganen van het Rijk en van andere bij of krachtens de wet aangewezen bestuursorganen. De Nationale ombudsman en een substituut-ombudsman worden voor een bij de wet te bepalen termijn benoemd door de Tweede Kamer der Staten-Generaal. Op eigen verzoek en wegens het bereiken van een bij de wet te bepalen leeftijd worden zij ontslagen. In de gevallen bij de wet aangewezen kunnen zij door de Tweede Kamer der Staten-Generaal worden geschorst of ontslagen. De wet regelt overigens hun rechtspositie. De wet regelt de bevoegdheid en werkwijze van de Nationale ombudsman. Bij of krachtens de wet kunnen aan de Nationale ombudsman ook andere taken worden opgedragen.
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel79,,,,,,Artikel 79,,"Vaste colleges van advies in zaken van wetgeving en bestuur van het Rijk worden ingesteld bij of krachtens de wet. De wet regelt de inrichting, samenstelling en bevoegdheid van deze colleges. Bij of krachtens de wet kunnen aan deze colleges ook andere dan adviserende taken worden opgedragen."
BWBR0001840,Grondwet,Hoofdstuk4,"Raad van State, Algemene Rekenkamer, Nationale ombudsman en vaste colleges van advies",Artikel80,,,,,,Artikel 80,,"De adviezen van de in dit hoofdstuk bedoelde colleges worden openbaar gemaakt volgens regels bij de wet te stellen. Adviezen, uitgebracht ter zake van voorstellen van wet die door of vanwege de Koning worden ingediend, worden, behoudens bij de wet te bepalen uitzonderingen, aan de Staten-Generaal overgelegd."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel81,Wetten en andere voorschriften,,,Artikel 81,,De vaststelling van wetten geschiedt door de regering en de Staten-Generaal gezamenlijk.
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel82,Wetten en andere voorschriften,,,Artikel 82,,"Voorstellen van wet kunnen worden ingediend door of vanwege de Koning en door de Tweede Kamer der Staten-Generaal. Voorstellen van wet waarvoor behandeling door de Staten-Generaal in verenigde vergadering is voorgeschreven, kunnen worden ingediend door of vanwege de Koning en, voor zover de betreffende artikelen van hoofdstuk 2 dit toelaten, door de verenigde vergadering. Voorstellen van wet, in te dienen door de Tweede Kamer onderscheidenlijk de verenigde vergadering, worden bij haar door een of meer leden aanhangig gemaakt."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel83,Wetten en andere voorschriften,,,Artikel 83,,"Voorstellen van wet, ingediend door of vanwege de Koning, worden gezonden aan de Tweede Kamer of, indien daarvoor behandeling door de Staten-Generaal in verenigde vergadering is voorgeschreven, aan deze vergadering."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel84,Wetten en andere voorschriften,,,Artikel 84,,"Zolang een voorstel van wet, ingediend door of vanwege de Koning, niet door de Tweede Kamer onderscheidenlijk de verenigde vergadering is aangenomen, kan het door haar, op voorstel van een of meer leden, en vanwege de regering worden gewijzigd. Zolang de Tweede Kamer onderscheidenlijk de verenigde vergadering een door haar in te dienen voorstel van wet niet heeft aangenomen, kan het door haar, op voorstel van een of meer leden, en door het lid of de leden door wie het aanhangig is gemaakt, worden gewijzigd."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel85,Wetten en andere voorschriften,,,Artikel 85,,"Zodra de Tweede Kamer een voorstel van wet heeft aangenomen of tot indiening van een voorstel heeft besloten, zendt zij het aan de Eerste Kamer, die het voorstel overweegt zoals het door de Tweede Kamer aan haar is gezonden. De Tweede Kamer kan een of meer van haar leden opdragen een door haar ingediend voorstel in de Eerste Kamer te verdedigen."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel86,Wetten en andere voorschriften,,,Artikel 86,,"Zolang een voorstel van wet niet door de Staten-Generaal is aangenomen, kan het door of vanwege de indiener worden ingetrokken. Zolang de Tweede Kamer onderscheidenlijk de verenigde vergadering een door haar in te dienen voorstel van wet niet heeft aangenomen, kan het door het lid of de leden door wie het aanhangig is gemaakt, worden ingetrokken."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel87,Wetten en andere voorschriften,,,Artikel 87,,"Een voorstel wordt wet, zodra het door de Staten-Generaal is aangenomen en door de Koning is bekrachtigd. De Koning en de Staten-Generaal geven elkaar kennis van hun besluit omtrent enig voorstel van wet."
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel88,Wetten en andere voorschriften,,,Artikel 88,,De wet regelt de bekendmaking en de inwerkingtreding van de wetten. Zij treden niet in werking voordat zij zijn bekendgemaakt.
BWBR0001840,Grondwet,Hoofdstuk5,Wetgeving en bestuur,Paragraaf1,,Artikel89,Wetten en andere voorschriften,,,Artikel 89,,"Algemene maatregelen van bestuur worden bij koninklijk besluit vastgesteld. Voorschriften, door straffen te handhaven, worden daarin alleen gegeven krachtens de wet. De wet bepaalt de op te leggen straffen. De wet regelt de bekendmaking en de inwerkingtreding van de algemene maatregelen van bestuur. Zij treden niet in werking voordat zij zijn bekendgemaakt. Het tweede en derde lid zijn van overeenkomstige toepassing op andere vanwege het Rijk vastgestelde algemeen verbindende voorschriften."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel90,Overige bepalingen,,,Artikel 90,,De regering bevordert de ontwikkeling van de internationale rechtsorde.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel91,Overige bepalingen,,,Artikel 91,,"Het Koninkrijk wordt niet aan verdragen gebonden en deze worden niet opgezegd zonder voorafgaande goedkeuring van de Staten-Generaal. De wet bepaalt de gevallen waarin geen goedkeuring is vereist. De wet bepaalt de wijze waarop de goedkeuring wordt verleend en kan voorzien in stilzwijgende goedkeuring. Indien een verdrag bepalingen bevat welke afwijken van de Grondwet dan wel tot zodanig afwijken noodzaken, kunnen de kamers de goedkeuring alleen verlenen met ten minste twee derden van het aantal uitgebrachte stemmen."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel92,Overige bepalingen,,,Artikel 92,,"Met inachtneming, zo nodig, van het bepaalde in artikel 91, derde lid, kunnen bij of krachtens verdrag aan volkenrechtelijke organisaties bevoegdheden tot wetgeving, bestuur en rechtspraak worden opgedragen."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel93,Overige bepalingen,,,Artikel 93,,"Bepalingen van verdragen en van besluiten van volkenrechtelijke organisaties, die naar haar inhoud een ieder kunnen verbinden, hebben verbindende kracht nadat zij zijn bekendgemaakt."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel94,Overige bepalingen,,,Artikel 94,,"Binnen het Koninkrijk geldende wettelijke voorschriften vinden geen toepassing, indien deze toepassing niet verenigbaar is met een ieder verbindende bepalingen van verdragen en van besluiten van volkenrechtelijke organisaties."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel95,Overige bepalingen,,,Artikel 95,,De wet geeft regels omtrent de bekendmaking van verdragen en besluiten van volkenrechtelijke organisaties.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel96,Overige bepalingen,,,Artikel 96,,"Het Koninkrijk wordt niet in oorlog verklaard dan na voorafgaande toestemming van de Staten-Generaal. De toestemming is niet vereist, wanneer het overleg met de Staten-Generaal ten gevolge van een feitelijk bestaande oorlogstoestand niet mogelijk is gebleken. De Staten-Generaal beraadslagen en besluiten ter zake in verenigde vergadering. Het bepaalde in het eerste en het derde lid is van overeenkomstige toepassing voor een verklaring dat een oorlog beëindigd is."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel97,Overige bepalingen,,,Artikel 97,,"Ten behoeve van de verdediging en ter bescherming van de belangen van het Koninkrijk, alsmede ten behoeve van de handhaving en de bevordering van de internationale rechtsorde, is er een krijgsmacht. De regering heeft het oppergezag over de krijgsmacht."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel98,Overige bepalingen,,,Artikel 98,,De krijgsmacht bestaat uit vrijwillig dienenden en kan mede bestaan uit dienstplichtigen. De wet regelt de verplichte militaire dienst en de bevoegdheid tot opschorting van de oproeping in werkelijke dienst.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel99,Overige bepalingen,,,Artikel 99,,De wet regelt vrijstelling van militaire dienst wegens ernstige gewetensbezwaren.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel99a,Overige bepalingen,,,Artikel 99a,,Volgens bij de wet te stellen regels kunnen plichten worden opgelegd ten behoeve van de civiele verdediging.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel100,Overige bepalingen,,,Artikel 100,,"De regering verstrekt de Staten-Generaal vooraf inlichtingen over de inzet of het ter beschikking stellen van de krijgsmacht ter handhaving of bevordering van de internationale rechtsorde. Daaronder is begrepen het vooraf verstrekken van inlichtingen over de inzet of het ter beschikking stellen van de krijgsmacht voor humanitaire hulpverlening in geval van gewapend conflict. Het eerste lid geldt niet, indien dwingende redenen het vooraf verstrekken van inlichtingen verhinderen. In dat geval worden inlichtingen zo spoedig mogelijk verstrekt."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel101,Overige bepalingen,,,Artikel 101,,Vervallen
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel102,Overige bepalingen,,,Artikel 102,,Vervallen
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel103,Overige bepalingen,,,Artikel 103,,"De wet bepaalt in welke gevallen ter handhaving van de uit- of inwendige veiligheid bij koninklijk besluit een door de wet als zodanig aan te wijzen uitzonderingstoestand kan worden afgekondigd; zij regelt de gevolgen. Daarbij kan worden afgeweken van de grondwetsbepalingen inzake de bevoegdheden van de besturen van provincies, gemeenten, openbare lichamen als bedoeld in artikel 132a en waterschappen, van de grondrechten geregeld in de artikelen 6, voor zover dit de uitoefening buiten gebouwen en besloten plaatsen van het in dit artikel omschreven recht betreft, 7, 8, 9, 12, tweede en derde lid, en 13, alsmede van artikel 113, eerste en derde lid. Terstond na de afkondiging van een uitzonderingstoestand en voorts, zolang deze niet bij koninklijk besluit is opgeheven, telkens wanneer zij zulks nodig oordelen beslissen de Staten-Generaal omtrent het voortduren daarvan; zij beraadslagen en besluiten ter zake in verenigde vergadering."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel104,Overige bepalingen,,,Artikel 104,,Belastingen van het Rijk worden geheven uit kracht van een wet. Andere heffingen van het Rijk worden bij de wet geregeld.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel105,Overige bepalingen,,,Artikel 105,,De begroting van de ontvangsten en de uitgaven van het Rijk wordt bij de wet vastgesteld. Jaarlijks worden voorstellen van algemene begrotingswetten door of vanwege de Koning ingediend op het in artikel 65 bedoelde tijdstip. De verantwoording van de ontvangsten en de uitgaven van het Rijk wordt aan de Staten-Generaal gedaan overeenkomstig de bepalingen van de wet. De door de Algemene Rekenkamer goedgekeurde rekening wordt aan de Staten-Generaal overgelegd. De wet stelt regels omtrent het beheer van de financiën van het Rijk.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel106,Overige bepalingen,,,Artikel 106,,De wet regelt het geldstelsel.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel107,Overige bepalingen,,,Artikel 107,,"De wet regelt het burgerlijk recht, het strafrecht en het burgerlijk en strafprocesrecht in algemene wetboeken, behoudens de bevoegdheid tot regeling van bepaalde onderwerpen in afzonderlijke wetten. De wet stelt algemene regels van bestuursrecht vast."
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel108,Overige bepalingen,,,Artikel 108,,Vervallen
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel109,Overige bepalingen,,,Artikel 109,,De wet regelt de rechtspositie van de ambtenaren. Zij stelt tevens regels omtrent hun bescherming bij de arbeid en omtrent medezeggenschap.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel110,Overige bepalingen,,,Artikel 110,,De overheid betracht bij de uitvoering van haar taak openbaarheid volgens regels bij de wet te stellen.
BWBR0001840,Grondwet,Hoofdstuk5,Wetgeving en bestuur,Paragraaf2,,Artikel111,Overige bepalingen,,,Artikel 111,,Ridderorden worden bij de wet ingesteld.
BWBR0001840,Grondwet,Hoofdstuk6,Rechtspraak,Artikel112,,,,,,Artikel 112,,"Aan de rechterlijke macht is opgedragen de berechting van geschillen over burgerlijke rechten en over schuldvorderingen. De wet kan de berechting van geschillen die niet uit burgerlijke rechtsbetrekkingen zijn ontstaan, opdragen hetzij aan de rechterlijke macht, hetzij aan gerechten die niet tot de rechterlijke macht behoren. De wet regelt de wijze van behandeling en de gevolgen van de beslissingen."
BWBR0001840,Grondwet,Hoofdstuk6,Rechtspraak,Artikel113,,,,,,Artikel 113,,Aan de rechterlijke macht is voorts opgedragen de berechting van strafbare feiten. Tuchtrechtspraak door de overheid ingesteld wordt bij de wet geregeld. Een straf van vrijheidsontneming kan uitsluitend door de rechterlijke macht worden opgelegd. Voor berechting buiten Nederland en voor het oorlogsstrafrecht kan de wet afwijkende regels stellen.
BWBR0001840,Grondwet,Hoofdstuk6,Rechtspraak,Artikel114,,,,,,Artikel 114,,De doodstraf kan niet worden opgelegd.
BWBR0001840,Grondwet,Hoofdstuk6,Rechtspraak,Artikel115,,,,,,Artikel 115,,"Ten aanzien van de in artikel 112, tweede lid, bedoelde geschillen kan administratief beroep worden opengesteld."
BWBR0001840,Grondwet,Hoofdstuk6,Rechtspraak,Artikel116,,,,,,Artikel 116,,"De wet wijst de gerechten aan die behoren tot de rechterlijke macht. De wet regelt de inrichting, samenstelling en bevoegdheid van de rechterlijke macht. De wet kan bepalen, dat aan rechtspraak door de rechterlijke macht mede wordt deelgenomen door personen die niet daartoe behoren. De wet regelt het toezicht door leden van de rechterlijke macht met rechtspraak belast uit te oefenen op de ambtsvervulling door zodanige leden en door de personen bedoeld in het vorige lid."
BWBR0001840,Grondwet,Hoofdstuk6,Rechtspraak,Artikel117,,,,,,Artikel 117,,"De leden van de rechterlijke macht met rechtspraak belast en de procureur-generaal bij de Hoge Raad worden bij koninklijk besluit voor het leven benoemd. Op eigen verzoek en wegens het bereiken van een bij de wet te bepalen leeftijd worden zij ontslagen. In de gevallen bij de wet bepaald kunnen zij door een bij de wet aangewezen, tot de rechterlijke macht behorend gerecht worden geschorst of ontslagen. De wet regelt overigens hun rechtspositie."
BWBR0001840,Grondwet,Hoofdstuk6,Rechtspraak,Artikel118,,,,,,Artikel 118,,"De leden van de Hoge Raad der Nederlanden worden benoemd uit een voordracht van drie personen, opgemaakt door de Tweede Kamer der Staten-Generaal. De Hoge Raad is in de gevallen en binnen de grenzen bij de wet bepaald, belast met de cassatie van rechterlijke uitspraken wegens schending van het recht. Bij de wet kunnen aan de Hoge Raad ook andere taken worden opgedragen."
BWBR0001840,Grondwet,Hoofdstuk6,Rechtspraak,Artikel119,,,,,,Artikel 119,,"De leden van de Staten-Generaal, de ministers en de staatssecretarissen staan wegens ambtsmisdrijven in die betrekkingen gepleegd, ook na hun aftreden terecht voor de Hoge Raad. De opdracht tot vervolging wordt gegeven bij koninklijk besluit of bij een besluit van de Tweede Kamer."
BWBR0001840,Grondwet,Hoofdstuk6,Rechtspraak,Artikel120,,,,,,Artikel 120,,De rechter treedt niet in de beoordeling van de grondwettigheid van wetten en verdragen.
BWBR0001840,Grondwet,Hoofdstuk6,Rechtspraak,Artikel121,,,,,,Artikel 121,,Met uitzondering van de gevallen bij de wet bepaald vinden de terechtzittingen in het openbaar plaats en houden de vonnissen de gronden in waarop zij rusten. De uitspraak geschiedt in het openbaar.
BWBR0001840,Grondwet,Hoofdstuk6,Rechtspraak,Artikel122,,,,,,Artikel 122,,Gratie wordt verleend bij koninklijk besluit na advies van een bij de wet aangewezen gerecht en met inachtneming van bij of krachtens de wet te stellen voorschriften. Amnestie wordt bij of krachtens de wet verleend.
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel123,,,,,,Artikel 123,,Bij de wet kunnen provincies en gemeenten worden opgeheven en nieuwe ingesteld. De wet regelt de wijziging van provinciale en gemeentelijke grenzen.
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel124,,,,,,Artikel 124,,Voor provincies en gemeenten wordt de bevoegdheid tot regeling en bestuur inzake hun huishouding aan hun besturen overgelaten. Regeling en bestuur kunnen van de besturen van provincies en gemeenten worden gevorderd bij of krachtens de wet.
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel125,,,,,,Artikel 125,,"Aan het hoofd van de provincie en de gemeente staan provinciale staten onderscheidenlijk de gemeenteraad. Hun vergaderingen zijn openbaar, behoudens bij de wet te regelen uitzonderingen. Van het bestuur van de provincie maken ook deel uit gedeputeerde staten en de commissaris van de Koning, van het bestuur van de gemeente het college van burgemeester en wethouders en de burgemeester."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel126,,,,,,Artikel 126,,"Bij de wet kan worden bepaald, dat de commissaris van de Koning wordt belast met de uitvoering van een door de regering te geven ambtsinstructie."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel127,,,,,,Artikel 127,,"Provinciale staten en de gemeenteraad stellen, behoudens bij de wet of door hen krachtens de wet te bepalen uitzonderingen, de provinciale onderscheidenlijk de gemeentelijke verordeningen vast."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel128,,,,,,Artikel 128,,"Behoudens in de gevallen bedoeld in artikel 123, kan de toekenning van bevoegdheden, als bedoeld in artikel 124, eerste lid, aan andere organen dan die, genoemd in artikel 125, alleen door provinciale staten onderscheidenlijk de gemeenteraad geschieden."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel129,,,,,,Artikel 129,,"De leden van provinciale staten en van de gemeenteraad worden rechtstreeks gekozen door de Nederlanders, tevens ingezetenen van de provincie onderscheidenlijk de gemeente, die voldoen aan de vereisten die gelden voor de verkiezing van de Tweede Kamer der Staten-Generaal. Voor het lidmaatschap gelden dezelfde vereisten. De leden worden gekozen op de grondslag van evenredige vertegenwoordiging binnen door de wet te stellen grenzen. De artikelen 53, tweede lid, en 59 zijn van toepassing. Artikel 57a is van overeenkomstige toepassing. De zittingsduur van provinciale staten en de gemeenteraad is vier jaren, behoudens bij de wet te bepalen uitzonderingen. De wet bepaalt welke betrekkingen niet gelijktijdig met het lidmaatschap kunnen worden uitgeoefend. De wet kan bepalen, dat beletselen voor het lidmaatschap voortvloeien uit verwantschap of huwelijk en dat het verrichten van bij de wet aangewezen handelingen tot het verlies van het lidmaatschap kan leiden. De leden stemmen zonder last."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel130,,,,,,Artikel 130,,"De wet kan het recht de leden van de gemeenteraad te kiezen en het recht lid van de gemeenteraad te zijn toekennen aan ingezetenen, die geen Nederlander zijn, mits zij tenminste voldoen aan de vereisten die gelden voor ingezetenen die tevens Nederlander zijn."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel131,,,,,,Artikel 131,,"De commissaris van de Koning en de burgemeester worden aangesteld, geschorst en ontslagen op een bij de wet te bepalen wijze. Krachtens de wet kunnen nadere regels worden gesteld over de daarbij te volgen procedures."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel132,,,,,,Artikel 132,,"De wet regelt de inrichting van provincies en gemeenten, alsmede de samenstelling en bevoegdheid van hun besturen. De wet regelt het toezicht op deze besturen. Besluiten van deze besturen kunnen slechts aan voorafgaand toezicht worden onderworpen in bij of krachtens de wet te bepalen gevallen. Vernietiging van besluiten van deze besturen kan alleen geschieden bij koninklijk besluit wegens strijd met het recht of het algemeen belang. De wet regelt de voorzieningen bij in gebreke blijven ten aanzien van regeling en bestuur, gevorderd krachtens artikel 124, tweede lid. Bij de wet kunnen met afwijking van de artikelen 125 en 127 voorzieningen worden getroffen voor het geval het bestuur van een provincie of een gemeente zijn taken grovelijk verwaarloost. De wet bepaalt welke belastingen door de besturen van provincies en gemeenten kunnen worden geheven en regelt hun financiële verhouding tot het Rijk."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel132a,,,,,,Artikel 132a,,"Bij de wet kunnen in het Caribische deel van Nederland andere territoriale openbare lichamen dan provincies en gemeenten worden ingesteld en opgeheven. De artikelen 124, 125 en 127 tot en met 132 zijn ten aanzien van deze openbare lichamen van overeenkomstige toepassing. In deze openbare lichamen worden verkiezingen gehouden voor een kiescollege voor de Eerste Kamer. Artikel 129 is van overeenkomstige toepassing. Voor deze openbare lichamen kunnen regels worden gesteld en andere specifieke maatregelen worden getroffen met het oog op bijzondere omstandigheden waardoor deze openbare lichamen zich wezenlijk onderscheiden van het Europese deel van Nederland."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel133,,,,,,Artikel 133,,"De opheffing en instelling van waterschappen, de regeling van hun taken en inrichting, alsmede de samenstelling van hun besturen, geschieden volgens bij de wet te stellen regels bij provinciale verordening, voor zover bij of krachtens de wet niet anders is bepaald. De wet regelt de verordenende en andere bevoegdheden van de besturen van de waterschappen, alsmede de openbaarheid van hun vergaderingen. De wet regelt het provinciale en overige toezicht op deze besturen. Vernietiging van besluiten van deze besturen kan alleen geschieden wegens strijd met het recht of het algemeen belang."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel134,,,,,,Artikel 134,,"Bij of krachtens de wet kunnen openbare lichamen voor beroep en bedrijf en andere openbare lichamen worden ingesteld en opgeheven. De wet regelt de taken en de inrichting van deze openbare lichamen, de samenstelling en bevoegdheid van hun besturen, alsmede de openbaarheid van hun vergaderingen. Bij of krachtens de wet kan aan hun besturen verordenende bevoegdheid worden verleend. De wet regelt het toezicht op deze besturen. Vernietiging van besluiten van deze besturen kan alleen geschieden wegens strijd met het recht of het algemeen belang."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel135,,,,,,Artikel 135,,"De wet geeft regels ter voorziening in zaken waarbij twee of meer openbare lichamen zijn betrokken. Daarbij kan in de instelling van een nieuw openbaar lichaam worden voorzien, in welk geval artikel 134, tweede en derde lid, van toepassing is."
BWBR0001840,Grondwet,Hoofdstuk7,"Provincies, gemeenten, Caribische openbare lichamen, waterschappen en andere openbare lichamen",Artikel136,,,,,,Artikel 136,,"De geschillen tussen openbare lichamen worden bij koninklijk besluit beslist, tenzij deze behoren tot de kennisneming van de rechterlijke macht of hun beslissing bij de wet aan anderen is opgedragen."
BWBR0001840,Grondwet,Hoofdstuk8,Herziening van de Grondwet,Artikel137,,,,,,Artikel 137,,"De wet verklaart, dat een verandering in de Grondwet, zoals zij die voorstelt, in overweging zal worden genomen. De Tweede Kamer kan, al dan niet op een daartoe door of vanwege de Koning ingediend voorstel, een voorstel voor zodanige wet splitsen. De Tweede Kamer die wordt gekozen na de bekendmaking van de wet, bedoeld in het eerste lid, overweegt in tweede lezing het voorstel tot verandering, bedoeld in het eerste lid. Indien deze Tweede Kamer geen besluit neemt over het voorstel, vervalt dit van rechtswege. Zodra zij het voorstel heeft aangenomen, overweegt de Eerste Kamer dit in tweede lezing. De beide kamers kunnen het voorstel tot verandering alleen aannemen met ten minste twee derden van het aantal uitgebrachte stemmen. De Tweede Kamer kan, al dan niet op een daartoe door of vanwege de Koning ingediend voorstel, met ten minste twee derden van het aantal uitgebrachte stemmen een voorstel tot verandering splitsen."
BWBR0001840,Grondwet,Hoofdstuk8,Herziening van de Grondwet,Artikel138,,,,,,Artikel 138,,"Voordat de in tweede lezing aangenomen voorstellen tot verandering in de Grondwet door de Koning worden bekrachtigd, kunnen bij de wet: de aangenomen voorstellen en de ongewijzigd gebleven bepalingen van de Grondwet voor zoveel nodig aan elkaar worden aangepast; de indeling in en de plaats van hoofdstukken, paragrafen en artikelen, alsmede de opschriften worden gewijzigd.  Een voorstel van wet, houdende voorzieningen als bedoeld in het eerste lid onder a, kunnen de kamers alleen aannemen met ten minste twee derden van het aantal uitgebrachte stemmen."
BWBR0001840,Grondwet,Hoofdstuk8,Herziening van de Grondwet,Artikel139,,,,,,Artikel 139,,"De veranderingen in de Grondwet, door de Staten-Generaal aangenomen en door de Koning bekrachtigd, treden terstond in werking, nadat zij zijn bekendgemaakt."
BWBR0001840,Grondwet,Hoofdstuk8,Herziening van de Grondwet,Artikel140,,,,,,Artikel 140,,"Bestaande wetten en andere regelingen en besluiten die in strijd zijn met een verandering in de Grondwet, blijven gehandhaafd, totdat daarvoor overeenkomstig de Grondwet een voorziening is getroffen."
BWBR0001840,Grondwet,Hoofdstuk8,Herziening van de Grondwet,Artikel141,,,,,,Artikel 141,,"De tekst van de herziene Grondwet wordt bij koninklijk besluit bekendgemaakt, waarbij hoofdstukken, paragrafen en artikelen kunnen worden vernummerd en verwijzingen dienovereenkomstig kunnen worden veranderd."
BWBR0001840,Grondwet,Hoofdstuk8,Herziening van de Grondwet,Artikel142,,,,,,Artikel 142,,"De Grondwet kan bij de wet met het Statuut voor het Koninkrijk der Nederlanden in overeenstemming worden gebracht. De artikelen 139, 140 en 141 zijn van overeenkomstige toepassing."
BWBR0001840,Grondwet,Hoofdstuk,Additionele artikelen,ArtikelI,,,,,,Artikel I,,Vervallen
BWBR0001840,Grondwet,Hoofdstuk,Additionele artikelen,ArtikelII,,,,,,Artikel II,,Vervallen
BWBR0001840,Grondwet,Hoofdstuk,Additionele artikelen,ArtikelIII,,,,,,Artikel III,,Vervallen
BWBR0001840,Grondwet,Hoofdstuk,Additionele artikelen,ArtikelIV,,,,,,Artikel IV,,Wijzigt het Statuut voor het Koninkrijk der Nederlanden.
BWBR0001840,Grondwet,Hoofdstuk,Additionele artikelen,ArtikelV,,,,,,Artikel V,,"Artikel 137 van de Grondwet zoals dat luidde voor de inwerkingtreding van dit artikel, blijft van kracht ten aanzien van een voorstel tot verandering in de Grondwet waarvan de wet die verklaart dat zij in overweging zal worden genomen, is bekendgemaakt vóór de datum waarop de Tweede Kamer is gekozen die zitting heeft op de datum van inwerkingtreding van dit artikel. Indien een wijziging van artikel 137 van de Grondwet in werking is getreden die ertoe strekt dat de Staten-Generaal in verenigde vergadering een voorstel tot verandering in de Grondwet in tweede lezing overwegen, komt het derde lid van artikel 137 van de Grondwet te luiden: 3. Nadat de Tweede Kamer die wordt gekozen na de bekendmaking van de wet, bedoeld in het eerste lid, is samengekomen, overwegen de Staten-Generaal in verenigde vergadering in tweede lezing het voorstel tot verandering, bedoeld in het eerste lid. Zij kunnen dit alleen aannemen met ten minste twee derden van het aantal uitgebrachte stemmen. Indien zij gedurende de zittingsduur van de in de eerste volzin bedoelde Tweede Kamer geen besluit nemen over het voorstel, vervalt dit van rechtswege. Dit additionele artikel vervalt op een bij wet te bepalen tijdstip, nadat de behandeling van voorstellen tot verandering in de Grondwet als bedoeld in het eerste en het tweede lid is afgerond."
BWBR0001840,Grondwet,Hoofdstuk,Additionele artikelen,ArtikelVI,,,,,,Artikel VI,,"Artikel 55 naar de tekst van 2017 blijft gedurende vijf jaren of een bij of krachtens de wet te bepalen kortere termijn van kracht. Deze termijn kan bij de wet voor ten hoogste vijf jaren worden verlengd. Dit additionele artikel vervalt op de dag waarop de termijn, bedoeld in het eerste lid, eindigt."
BWBR0001840,Grondwet,Hoofdstuk,Additionele artikelen,ArtikelVII,,,,,,Artikel VII,,Vervallen
BWBR0001840,Grondwet,Hoofdstuk,Additionele artikelen,ArtikelVIII,,,,,,Artikel VIII,,Vervallen
BWBR0001840,Grondwet,Hoofdstuk,Additionele artikelen,ArtikelIX,,,,,,Artikel IX,,"Artikel 16 is niet van toepassing ten aanzien van feiten, strafbaar gesteld krachtens het Besluit Buitengewoon Strafrecht."
BWBR0001840,Grondwet,Hoofdstuk,Additionele artikelen,ArtikelX,,,,,,Artikel X,,Vervallen
BWBR0001840,Grondwet,Hoofdstuk,Additionele artikelen,ArtikelXI,,,,,,Artikel XI,,Vervallen
BWBR0001840,Grondwet,Hoofdstuk,Additionele artikelen,ArtikelXII,,,,,,Artikel XII,,Vervallen
BWBR0001840,Grondwet,Hoofdstuk,Additionele artikelen,ArtikelXIII,,,,,,Artikel XIII,,Vervallen
BWBR0001840,Grondwet,Hoofdstuk,Additionele artikelen,ArtikelXIV,,,,,,Artikel XIV,,Vervallen
BWBR0001840,Grondwet,Hoofdstuk,Additionele artikelen,ArtikelXV,,,,,,Artikel XV,,Vervallen
BWBR0001840,Grondwet,Hoofdstuk,Additionele artikelen,ArtikelXVI,,,,,,Artikel XVI,,Vervallen
BWBR0001840,Grondwet,Hoofdstuk,Additionele artikelen,ArtikelXVII,,,,,,Artikel XVII,,Vervallen
BWBR0001840,Grondwet,Hoofdstuk,Additionele artikelen,ArtikelXVIII,,,,,,Artikel XVIII,,Vervallen
BWBR0001840,Grondwet,Hoofdstuk,Additionele artikelen,ArtikelXIX,,,,,,Artikel XIX,,"Het formulier van afkondiging, vastgesteld bij artikel 81 en de formulieren van verzending en kennisgeving, vastgesteld bij de artikelen 123, 124, 127, 128 en 130 van de Grondwet naar de tekst van 1972, blijven van kracht totdat daarvoor een regeling is getroffen.  81 Het formulier van afkondiging der wetten is het volgende: ""Wij"" enz. ""Koning der Nederlanden"", enz. ""Allen, die deze zullen zien of horen lezen, saluut! doen te weten: ""Alzo Wij in overweging genomen hebben, dat"" enz. (De beweegredenen der wet). ""Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze"" enz. (De inhoud der wet). ""Gegeven"". enz. Ingeval een Koningin regeert of het Koninklijk gezag door een Regent of door de Raad van State wordt waargenomen, wordt de daardoor nodige wijziging in dit formulier gebracht.  130 De Koning doet de Staten-Generaal zo spoedig mogelijk kennis dragen, of hij een voorstel van wet, door hen aangenomen, al dan niet goedkeurt. Die kennisgeving geschiedt met een der volgende formulieren: ""De Koning bewilligt in het voorstel."" of: ""De Koning houdt het voorstel in overweging."""
BWBR0001840,Grondwet,Hoofdstuk,Additionele artikelen,ArtikelXX,,,,,,Artikel XX,,Vervallen
BWBR0001840,Grondwet,Hoofdstuk,Additionele artikelen,ArtikelXXI,,,,,,Artikel XXI,,Vervallen
BWBR0001840,Grondwet,Hoofdstuk,Additionele artikelen,ArtikelXXII,,,,,,Artikel XXII,,Vervallen
BWBR0001840,Grondwet,Hoofdstuk,Additionele artikelen,ArtikelXXIII,,,,,,Artikel XXIII,,Vervallen
BWBR0001840,Grondwet,Hoofdstuk,Additionele artikelen,ArtikelXXIV,,,,,,Artikel XXIV,,Vervallen
BWBR0001840,Grondwet,Hoofdstuk,Additionele artikelen,ArtikelXXV,,,,,,Artikel XXV,,Vervallen
BWBR0001840,Grondwet,Hoofdstuk,Additionele artikelen,ArtikelXXVI,,,,,,Artikel XXVI,,Vervallen
BWBR0001840,Grondwet,Hoofdstuk,Additionele artikelen,ArtikelXXVII,,,,,,Artikel XXVII,,Vervallen
BWBR0001840,Grondwet,Hoofdstuk,Additionele artikelen,ArtikelXXVIII,,,,,,Artikel XXVIII,,Vervallen
BWBR0001840,Grondwet,Hoofdstuk,Additionele artikelen,ArtikelXXIX,,,,,,Artikel XXIX,,Vervallen
BWBR0001840,Grondwet,Hoofdstuk,Additionele artikelen,ArtikelXXX,,,,,,Artikel XXX,,Vervallen
