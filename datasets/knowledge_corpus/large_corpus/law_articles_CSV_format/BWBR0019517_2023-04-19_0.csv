law_id,law_name,hoofdstuk,hoofdstuk_titel,afdeling,afdeling_titel,paragraaf,paragraaf_titel,subparagraaf_titel,titel_titel,artikel,article_name,text
BWBR0019517,Metrologiewet,Hoofdstuk1,Algemene bepalingen,Artikel1,,,,,,Artikel 1,,"In deze wet en de daarop berustende bepalingen wordt verstaan onder: Onze Minister: Onze Minister van Economische Zaken en Klimaat; EU-besluit: bindend besluit van de Raad van de Europese Unie, van het Europese Parlement en de Raad gezamenlijk of van de Europese Commissie; meetinstrument: apparaat of systeem met een meetfunctie; onderdeel: apparaat dat onafhankelijk functioneert en dat samen met andere compatibele onderdelen of een compatibel meetinstrument, een meetinstrument vormt; geregelde meettaak: meettaak ten behoeve van een specifieke toepassing, bedoeld in artikel 5, eerste lid; geregeld meetinstrument: meetinstrument bestemd voor een geregelde meettaak ten aanzien waarvan krachtens artikel 5, eerste lid, regels zijn gesteld; conformiteitsbeoordeling: beoordeling van de overeenstemming van een meetinstrument of van een onderdeel, met de gestelde eisen; in de handel brengen: het voor het eerst in de Europese Unie op de markt aanbieden van een meetinstrument; op de markt aanbieden: het al dan niet tegen betaling in het kader van een handelsactiviteit verstrekken van een meetinstrument met het oog op distributie of gebruik op de markt van de Europese Unie; in gebruik nemen: eerste gebruik van een voor een eindgebruiker bestemd meetinstrument voor het doel waarvoor het was bestemd; aangewezen instantie: ingevolge artikel 12 aangewezen instantie; marktdeelnemer: fabrikant, gemachtigde, importeur of distributeur; fabrikant: een natuurlijke persoon of rechtspersoon die een meetinstrument vervaardigt of laat ontwerpen of vervaardigen, en het onder zijn naam of merknaam in de handel brengt of het voor eigen doeleinden in gebruik neemt; gemachtigde: een in de Europese Unie gevestigde natuurlijke persoon of rechtspersoon die schriftelijk door een fabrikant is gemachtigd om namens hem specifieke taken te vervullen; importeur: een in de Europese Unie gevestigde natuurlijke persoon of rechtspersoon die een meetinstrument uit een derde land in de Unie in de handel brengt; distributeur: een natuurlijke persoon of rechtspersoon in de toeleveringsketen, verschillend van de fabrikant of de importeur, die een meetinstrument op de markt aanbiedt; interne instantie: een afzonderlijk en te onderscheiden onderdeel binnen de onderneming van de fabrikant dat niet is betrokken bij het ontwerp, de productie, de levering, de installatie, het gebruik of het onderhoud van de meetinstrumenten, dat zij moet beoordelen; verordening (EU) 2019/1020:Verordening (EU) 2019/1020 van het Europees Parlement en de Raad van 20 juni 2019 betreffende markttoezicht en conformiteit van producten en tot wijziging van Richtlijn 2004/42/EG en de Verordeningen (EG) nr. 765/2008 en (EU) nr. 305/2011 (PbEU 2019, L 169); fulfilmentdienstverlener: fulfilmentdienstverlener als bedoeld in artikel 3, onderdeel 11, van verordening (EU) 2019/1020; aanbieder van diensten van de informatiemaatschappij: aanbieder van een dienst zoals gedefinieerd in artikel 1, eerste lid, onderdeel b, van Richtlijn (EU) 2015/1535 van het Europees Parlement en de Raad van 9 september 2015 betreffende een informatieprocedure op het gebied van technische voorschriften en regels betreffende de diensten van de informatiemaatschappij (PbEU 2015, L 241); online interface: online interface als bedoeld in artikel 3, onderdeel 15, van verordening (EU) 2019/1020."
BWBR0019517,Metrologiewet,Hoofdstuk2,Meeteenheden en standaarden,Artikel2,,,,,,Artikel 2,,"Bij algemene maatregel van bestuur kunnen voor grootheden meeteenheden worden vastgesteld en kunnen tevens regels worden gesteld betreffende: het symbool, de aanduiding, de omschrijving en het gebruik van een meeteenheid; de benaming en de meetstandaard van een grootheid."
BWBR0019517,Metrologiewet,Hoofdstuk2,Meeteenheden en standaarden,Artikel3,,,,,,Artikel 3,,"Indien krachtens artikel 2 een nationale meetstandaard van een grootheid wordt verwezenlijkt of beheerd, wijst Onze Minister één in Nederland gevestigde instelling aan die tot taak heeft zorg te dragen voor het verwezenlijken en beheren van die nationale meetstandaard. Voor een aanwijzing komt in aanmerking een instelling die wat betreft organisatie, personeel en materieel zodanig is ingericht dat de verwezenlijking of het beheer van de nationale meetstandaard van de betrokken grootheid kan worden verricht met inachtneming van hetgeen terzake door de bevoegde organen van het op 20 mei 1875 te Parijs gesloten verdrag ter verzekering van de internationale eenheid en de volmaking van het metrieke stelsel (Stb. 1929, 219) in het kader van dat verdrag is bepaald of in overeenstemming met het terzake bepaalde in een EU-besluit en de in het eerste lid bedoelde taak onafhankelijk kan vervullen. De aanwijzing kan worden ingetrokken indien: de betrokken instelling daarom verzoekt; blijkt dat de instelling de op grond van deze wet gestelde regels ten aanzien van de meetstandaard niet naleeft; de instelling niet meer voldoet aan de in het tweede lid bedoelde eisen; de instelling niet voldoet aan andere uit deze wet voortvloeiende verplichtingen. Een op grond van het eerste lid aangewezen instelling herleidt de meetstandaarden van aangewezen instanties en toezichthouders op hun verzoek naar de nationale meetstandaard van de betrokken grootheid. Onze Minister kan een instelling aanwijzingen geven met betrekking tot de uitoefening van haar taak."
BWBR0019517,Metrologiewet,Hoofdstuk2,Meeteenheden en standaarden,Artikel4,,,,,,Artikel 4,,Er is een Raad van deskundigen voor de nationale meetstandaarden die tot taak heeft: toezicht uit te oefenen op de verwezenlijking en het beheer van nationale meetstandaarden en omtrent dat toezicht jaarlijks verslag uit te brengen aan Onze Minister en hem overigens van raad te dienen; advies uit te brengen over aangelegenheden in verband met de meetstandaarden van grootheden. De raad wordt door Onze Minister in de gelegenheid gesteld zijn zienswijze te geven over het voornemen tot een aanwijzing of tot een intrekking van een aanwijzing op grond van artikel 3. De raad bestaat uit ten hoogste negen leden.
BWBR0019517,Metrologiewet,Hoofdstuk3,Meetinstrumenten,Artikel5,,,,,,Artikel 5,,"Bij of krachtens algemene maatregel van bestuur kunnen uit hoofde van openbaar belang, volksgezondheid, openbare veiligheid, openbare orde, milieubescherming en consumentenbescherming of ten behoeve van eerlijke handel, van heffing van belastingen of van andere heffingen, regels worden gesteld omtrent meetinstrumenten met een meettaak ten behoeve van een specifieke toepassing, onder meer betreffende: de eisen waaraan een meetinstrument, dan wel een onderdeel van een meetinstrument, moet voldoen; de omstandigheden waaronder een meetinstrument wordt gebruikt; de EU-conformiteitsverklaring waarin wordt vermeld dat aangetoond is dat aan de gestelde eisen is voldaan; de merktekens waaruit blijkt dat een meetinstrument voldoet aan de gestelde eisen, alsmede andere merktekens. Bij of krachtens algemene maatregel van bestuur kunnen regels worden gesteld met betrekking tot de conformiteitsbeoordelingen van meetinstrumenten, alsmede met betrekking tot het aanbrengen van de merktekens, de aanwijzing van degenen die daartoe bevoegd zijn, en de verplichtingen van marktdeelnemers ten aanzien van de uitvoering van de in het eerste lid juncto het derde lid bedoelde regels. In de in het eerste en tweede lid bedoelde regels kan onderscheid worden gemaakt tussen het in de handel brengen, in gebruik nemen, op de markt aanbieden en het gebruik van meetinstrumenten."
BWBR0019517,Metrologiewet,Hoofdstuk3,Meetinstrumenten,Artikel6,,,,,,Artikel 6,,"Een geregeld meetinstrument ondergaat een voor dat meetinstrument op grond van artikel 5 voorgeschreven conformiteitsbeoordeling voordat het in de handel wordt gebracht of in gebruik wordt genomen. Met meetinstrumenten die een in het eerste lid bedoelde conformiteitsbeoordeling hebben ondergaan, worden gelijkgesteld meetinstrumenten die in een andere lidstaat van de Europese Unie dan wel in een staat niet zijnde een lidstaat van de Europese Unie, die partij is bij een daartoe strekkend of mede daartoe strekkend verdrag dat Nederland bindt, rechtmatig zijn geproduceerd of in de handel zijn gebracht en die door een gelijkwaardige, door die staat erkende instantie op hun overeenstemming met de gestelde eisen zijn beoordeeld, mits bij die beoordeling aan gelijkwaardige eisen is voldaan."
BWBR0019517,Metrologiewet,Hoofdstuk3,Meetinstrumenten,Artikel7,,,,,,Artikel 7,,Een in gebruik genomen geregeld meetinstrument ondergaat een op grond van artikel 5 voor dat meetinstrument voorgeschreven conformiteitsbeoordeling: voordat het meetinstrument weer wordt gebruikt na een reparatie of een verandering die van invloed kan zijn op de meetfunctie; na schending van de merktekens; op verzoek van de eigenaar of de gebruiker; telkens na afloop van een bepaalde periode voor zover dat bij of krachtens algemene maatregel van bestuur is bepaald.
BWBR0019517,Metrologiewet,Hoofdstuk3,Meetinstrumenten,Artikel8,,,,,,Artikel 8,,"Een meetinstrument dat bij de conformiteitsbeoordeling voldoet aan de aan dat meetinstrument gestelde eisen, wordt overeenkomstig de krachtens artikel 5 gestelde regels voorzien van de voor dat meetinstrument vastgestelde merktekens."
BWBR0019517,Metrologiewet,Hoofdstuk3,Meetinstrumenten,Artikel9,,,,,,Artikel 9,,"Bij of krachtens algemene maatregel van bestuur kunnen ten aanzien van het in de handel brengen, op de markt aanbieden of in gebruik nemen van andere meetinstrumenten dan geregelde meetinstrumenten, in verband met de uitvoering van een EU-besluit, regels als bedoeld in artikel 5, eerste lid, onderdelen a tot en met d, en tweede lid, worden vastgesteld."
BWBR0019517,Metrologiewet,Hoofdstuk3,Meetinstrumenten,Artikel9a,,,,,,Artikel 9a,,"Indien Onze Minister vaststelt dat een meetinstrument dat aan de gestelde eisen voldoet een risico vormt voor de bescherming van een algemeen belang, kan hij de marktdeelnemer of de fulfilmentdienstverlener die het meetinstrument op de markt aanbiedt ertoe verplichten maatregelen te nemen. De in het eerste lid bedoelde maatregelen kunnen, afhankelijk van het vastgestelde risico, bestaan uit: aanpassing van het meetinstrument waardoor het risico wordt weggenomen; het niet langer op de markt aanbieden van een meetinstrument; het uit de handel nemen van het meetinstrument of het terughalen bij gebruikers; de in artikel 16, derde lid, onderdelen d tot en met g, van verordening (EU) 2019/1020 bedoelde maatregelen, voor zover het een meetinstrument betreft waar die verordening op van toepassing is."
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel10,Aangewezen instanties en erkenningen,,,Artikel 10,,Bij of krachtens algemene maatregel van bestuur worden de eisen vastgesteld waaraan instanties moeten voldoen die een toetsende taak in het kader van een conformiteitsbeoordeling uitvoeren.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel11,Aangewezen instanties en erkenningen,,,Artikel 11,,Bij ministeriële regeling kan worden bepaald dat een aangewezen instantie volgens bij die regeling vastgestelde regels een natuurlijke persoon of een rechtspersoon een erkenning kan verlenen om bepaalde werkzaamheden uit te voeren in het kader van een conformiteitsbeoordeling van in gebruik genomen meetinstrumenten. In de in het eerste lid bedoelde regels wordt bepaald op welke wijze bekendheid wordt gegeven aan een verleende of ingetrokken erkenning.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel12,Aangewezen instanties en erkenningen,,,Artikel 12,,"Onze Minister wijst de instanties aan die bevoegd zijn tot het uitvoeren van een toetsende taak in het kader van een conformiteitsbeoordeling van een meetinstrument. Hij kan daarbij bepalen dat de instantie een bevoegdheid heeft een erkenning als bedoeld in artikel 11, eerste lid, te verlenen. Voor aanwijzing komt in aanmerking een instantie die een daartoe strekkende aanvraag doet en die voldoet aan de krachtens artikel 10 gestelde eisen. Aan een aanwijzing kunnen voorschriften worden verbonden. Indien door de Europese Commissie een kenmerk of identificatienummer voor de aangewezen instantie is vastgesteld, wordt dit opgenomen in de aanwijzing. Voorts kan in de aanwijzing een vastgesteld nationaal kenmerk of identificatienummer voor de aangewezen instantie worden opgenomen. Onze Minister trekt een aanwijzing al dan niet tijdelijk in indien: de aangewezen instantie daarom verzoekt; de aangewezen instantie niet langer voldoet aan de krachtens artikel 10 gestelde eisen; de aangewezen instantie de haar op grond van deze wet toegekende taken verwaarloost. Onze Minister kan regels stellen met betrekking tot de overdracht van dossiers van een aangewezen instantie wier aanwijzing wordt ingetrokken."
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel13,Aangewezen instanties en erkenningen,,,Artikel 13,,"Onze Minister doet van de aanwijzing van een instantie mededeling in de Staatscourant onder vermelding van de procedures van conformiteitsbeoordeling, het meetinstrument waarvoor de bevoegdheid is verleend en in voorkomend geval van de bevoegdheid een erkenning als bedoeld in artikel 11, eerste lid, te verlenen. Het eerste lid is van overeenkomstige toepassing op de intrekking van een aanwijzing."
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel14,Aangewezen instanties en erkenningen,,,Artikel 14,,Onze Minister kan regels stellen met betrekking tot de taakuitoefening en de werkwijze van aangewezen instanties en van personen aan wie een erkenning als bedoeld in artikel 11 is verleend.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel15,Aangewezen instanties en erkenningen,,,Artikel 15,,"Onze Minister kan ook na de aanwijzing van een instantie voorschriften verbinden aan de aanwijzing of de daaraan verbonden voorschriften wijzigen, indien dat als gevolg van een EU-besluit of de technische ontwikkeling noodzakelijk is."
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel16,Aangewezen instanties en erkenningen,,,Artikel 16,,"Een aangewezen instantie verstrekt Onze Minister alle informatie die hij nodig heeft voor de uitoefening van zijn taak. Onze Minister kan inzage vorderen van de zakelijke gegevens en bescheiden voor zover dat voor de vervulling van zijn taak redelijkerwijs nodig is. Een aangewezen instantie is verplicht Onze Minister of een door hem daartoe aangezochte deskundige of instelling gelegenheid te geven, na te gaan of de aangewezen instantie voldoet aan de gestelde eisen en voorschriften."
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf1,,Artikel17,Aangewezen instanties en erkenningen,,,Artikel 17,,Met een aangewezen instantie als bedoeld in artikel 12 wordt gelijkgesteld een door een andere lidstaat van de Europese Unie of een andere staat die partij is bij de Overeenkomst inzake de Europese Economische Ruimte bij de Europese Commissie aangemelde instantie die bevoegd is tot het uitvoeren van toetsende werkzaamheden in het kader van dezelfde procedures van conformiteitsbeoordeling van het desbetreffende meetinstrument.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf2,,Artikel18,Aanwijzing ingevolge wederzijdse erkenningsovereenkomst,,,Artikel 18,,Bij of krachtens algemene maatregel van bestuur kunnen regels worden gesteld omtrent het aanwijzen van instanties in verband met de uitvoering van een overeenkomst tussen de Europese Unie en een derde land betreffende de wederzijdse erkenning van conformiteitsbeoordelingen van meetinstrumenten. De in het eerste lid bedoelde regels kunnen onder meer betreffen: de eisen waaraan instanties voor aanwijzing moeten voldoen; de gronden voor schorsing of intrekking van een aanwijzing; de door instanties te hanteren tarieven; het toezicht op de instanties; de vergoeding van kosten van aanwijzing en toezicht.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf3,,Artikel19,Tarieven en jaarverslag,,,Artikel 19,,Vervallen
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf3,,Artikel20,Tarieven en jaarverslag,,,Artikel 20,,Onze Minister kan tarieven vaststellen die de aangewezen instanties ten hoogste mogen berekenen voor de door hen verrichte werkzaamheden in het kader van de conformiteitsbeoordeling van een meetinstrument. Daarbij kunnen voor verschillende werkzaamheden verschillende tarieven worden vastgesteld. Onze Minister kan tarieven vaststellen die de aangewezen instanties ten hoogste mogen berekenen voor hun werkzaamheden in verband met het verlenen van een erkenning als bedoeld in artikel 11.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf3,,Artikel21,Tarieven en jaarverslag,,,Artikel 21,,Een aangewezen instantie zendt jaarlijks voor 1 juni een verslag van de werkzaamheden in het afgelopen kalenderjaar aan Onze Minister. Bij ministeriële regeling kunnen nadere eisen worden gesteld aan het verslag.
BWBR0019517,Metrologiewet,Hoofdstuk4,Toetsende instanties bij conformiteitsbeoordelingen,Paragraaf3a,,Artikel21a,Interne instantie,,,Artikel 21a,,Bij of krachtens algemene maatregel van bestuur worden eisen vastgesteld waaraan een interne instantie die werkzaamheden uitvoert in het kader van een conformiteitsbeoordeling moet voldoen en waaraan de fabrikant waar de interne instantie onderdeel van uitmaakt moet voldoen inzake het verstrekken van inlichtingen aan Onze Minister over deze instantie.
BWBR0019517,Metrologiewet,Hoofdstuk5,Verboden,Paragraaf1,,Artikel22,Verboden,,,Artikel 22,,Het is een ieder verboden: een grootheid uit te drukken in een andere meeteenheid dan de meeteenheid die krachtens artikel 2 voor die grootheid is vastgesteld; voor een grootheid een benaming te bezigen in strijd met de krachtens artikel 2 gestelde regels. Bij ministeriële regeling kunnen gevallen of omstandigheden worden bepaald waarin het in het eerste lid bedoelde verbod niet geldt.
BWBR0019517,Metrologiewet,Hoofdstuk5,Verboden,Paragraaf1,,Artikel23,Verboden,,,Artikel 23,,"Het is een marktdeelnemer en een eindgebruiker verboden een geregeld meetinstrument in de handel te brengen, in gebruik te nemen of voordat het in gebruik is genomen op de markt aan te bieden, indien het niet overeenstemt met de eisen die terzake aan dat instrument krachtens artikel 5, eerste lid, onderdeel a, zijn gesteld. Het is een marktdeelnemer en een eindgebruiker verboden een geregeld meetinstrument in de handel te brengen, in gebruik te nemen of voordat het in gebruik is genomen, op de markt aan te bieden indien dat niet is voorzien van de merktekens waaruit de overeenstemming met de aan dat instrument krachtens artikel 5, eerste lid, onderdeel a, terzake gestelde eisen blijkt. Bij ministeriële regeling kan worden bepaald dat in daarbij aangegeven gevallen of omstandigheden een vrijstelling geldt van het in het eerste, onderscheidenlijk het tweede lid, opgenomen verbod. Onze Minister kan ontheffing verlenen van het in het eerste lid, onderscheidenlijk, het tweede lid, opgenomen verbod. Een vrijstelling of ontheffing kan onder beperkingen worden verleend. Aan een vrijstelling of een ontheffing kunnen voorschriften worden verbonden. Bij ministeriële regeling kunnen regels worden gesteld inzake de vergoeding van de kosten voor de behandeling van een aanvraag om ontheffing, alsmede omtrent de wijze van betaling."
BWBR0019517,Metrologiewet,Hoofdstuk5,Verboden,Paragraaf1,,Artikel23a,Verboden,,,Artikel 23a,,"Het is een ieder verboden een meetinstrument waar verordening (EU) 2019/1020 op van toepassing is, in de handel te brengen in strijd met artikel 4, eerste lid, van die verordening. Het is ten aanzien van een meetinstrument waar verordening (EU) 2019/1020 op van toepassing is, de fabrikant, de importeur, de gemachtigde, die is aangewezen om de in artikel 4, derde lid, van die verordening vermelde taken namens de fabrikant te verrichten of de fulfilmentdienstverlener verboden te handelen in strijd met artikel 4, derde en vierde lid, van die verordening. Het is de gemachtigde, bedoeld in het tweede lid, verboden te handelen in strijd met artikel 5, tweede lid, van verordening (EU) 2019/1020."
BWBR0019517,Metrologiewet,Hoofdstuk5,Verboden,Paragraaf1,,Artikel23b,Verboden,,,Artikel 23b,,"Het is een marktdeelnemer en een fulfilmentdienstverlener ten aanzien van een meetinstrument waar verordening (EU) 2019/1020 op van toepassing is, verboden te handelen in strijd met artikel 7, eerste lid, van die verordening. Het is aanbieders van diensten van de informatiemaatschappij ten aanzien van een meetinstrument waar verordening (EU) 2019/1020 op van toepassing is, verboden te handelen in strijd met artikel 7, tweede lid, van die verordening."
BWBR0019517,Metrologiewet,Hoofdstuk5,Verboden,Paragraaf1,,Artikel24,Verboden,,,Artikel 24,,"Het is een ieder verboden een meetinstrument te gebruiken, te bezitten of voorhanden te hebben voor een geregelde meettaak indien dat meetinstrument: niet een geregeld meetinstrument is dat overeenstemt met de eisen die terzake krachtens artikel 5, eerste lid, onderdeel a, aan dat meetinstrument zijn gesteld of niet is voorzien van de vereiste merktekens. Het is een ieder verboden een meetinstrument te gebruiken voor een geregelde meettaak indien dat meetinstrument is voorzien van een afkeurmerkteken als bedoeld in artikel 34 of ingevolge artikel 7, onderdelen a of b, een conformiteitsbeoordeling moet ondergaan. Het is een ieder verboden anders dan overeenkomstig de krachtens artikel 5, eerste lid, onderdeel b, gestelde regels gebruik te maken van een geregeld meetinstrument voor de geregelde meettaak waarvoor het is bestemd. Bij ministeriële regeling kan worden bepaald dat voor een meetinstrument, al dan niet in daarbij aangegeven gevallen of omstandigheden, zonodig onder beperkingen, een vrijstelling geldt of een ontheffing kan worden verleend van het in het eerste, tweede, of derde lid, opgenomen verbod. Aan een vrijstelling of een ontheffing kunnen voorschriften worden verbonden. Bij ministeriële regeling kunnen regels worden gesteld inzake de vergoeding van de kosten voor de behandeling van een aanvraag om ontheffing, alsmede omtrent de wijze van betaling."
BWBR0019517,Metrologiewet,Hoofdstuk5,Verboden,Paragraaf1,,Artikel25,Verboden,,,Artikel 25,,"Het is een ieder verboden een meetinstrument van een merkteken te voorzien in strijd met artikel 8 en de krachtens artikel 5, eerste en tweede lid, of, in voorkomend geval krachtens artikel 9, ten aanzien van dat instrument gestelde regels. Het is een ieder verboden een meetinstrument te voorzien van een merkteken dat kan leiden tot verwarring met krachtens de artikelen 5, eerste lid, onderdeel d, of 9 voorgeschreven merktekens."
BWBR0019517,Metrologiewet,Hoofdstuk5,Verboden,Paragraaf1,,Artikel25a,Verboden,,,Artikel 25a,,"Het is de marktdeelnemer verboden te handelen in strijd met de krachtens artikel 5, tweede lid, of artikel 9a gestelde verplichtingen."
BWBR0019517,Metrologiewet,Hoofdstuk5,Verboden,Paragraaf1,,Artikel26,Verboden,,,Artikel 26,,"De in artikel 9 bedoelde regels kunnen een verbod inhouden om meetinstrumenten die niet aan de daarin gestelde eisen voldoen, in de handel te brengen, in gebruik te nemen of te op de markt aanbieden."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel27,Toezicht,,,Artikel 27,,"Met het toezicht op de naleving van het bepaalde bij of krachtens hoofdstuk 5 en artikel 39 van deze wet en verordening (EU) 2019/1020, voor zover die betrekking heeft op de in bijlage I van die verordening, onder 3, 6, 28, 50 en 51 genoemde richtlijnen zijn belast de bij besluit van Onze Minister aangewezen ambtenaren. Indien ambtenaren worden aangewezen die ressorteren onder een andere Minister, wordt het besluit tot aanwijzing van die ambtenaren genomen door Onze Minister in overeenstemming met die andere Minister. Van een besluit tot aanwijzing wordt mededeling gedaan door plaatsing in de Staatscourant."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel28,Toezicht,,,Artikel 28,,"De ambtenaren, bedoeld in artikel 27 oefenen de hun in artikel 5:18 van de Algemene wet bestuursrecht toegekende bevoegdheid zo nodig uit met behulp van de sterke arm. De ambtenaren, bedoeld in artikel 27 mogen bij het toezicht in hun oordeel betrekken de bevindingen van personen, die in de uitoefening van een beroep of bedrijf meetinstrumenten controleren of onderhouden, indien de ambtenaren zich er van hebben verzekerd dat die personen over de vereiste deskundigheid beschikken en de onafhankelijkheid van het toezicht niet in het geding is. Titel 5.2 van de Algemene wet bestuursrecht is van overeenkomstige toepassing voor zover de ambtenaren, bedoeld in artikel 27, bijstand verlenen aan een markttoezichtautoriteit als bedoeld in artikel 3, onderdeel 4, van verordening (EU) 2019/1020 uit een andere lidstaat van de Europese Unie op grond van artikel 22 of artikel 23 van die verordening."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel28a,Toezicht,,,Artikel 28a,,"De ambtenaren, bedoeld in artikel 27, zijn in afwijking van artikel 5:15, eerste lid, van de Algemene wet bestuursrecht, bevoegd met medeneming van de benodigde apparatuur een woning te betreden zonder toestemming van de bewoner ten behoeve van de uitoefening van de bevoegdheden, bedoeld in artikel 14, vierde lid, onderdelen a, d en e, van verordening (EU) 2019/1020. Voor het uitoefenen van de bevoegdheid, bedoeld in het eerste lid, is een voorafgaande machtiging vereist van de rechter-commissaris. In het verzoek om afgifte van een machtiging worden de proportionaliteit en subsidiariteit van het verzoek gemotiveerd. De rechter-commissaris kan het openbaar ministerie horen alvorens te beslissen. Artikel 171 van het Wetboek van Strafvordering is van overeenkomstige toepassing. Tegen de beslissing van de rechter-commissaris, bedoeld in het tweede lid, staat voor zover het verzoek om een machtiging niet is toegewezen, voor Onze Minister binnen veertien dagen beroep open bij de rechtbank, sector strafrecht. De artikelen 2 en 3 van de Algemene wet op het binnentreden zijn niet van toepassing."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel28b,Toezicht,,,Artikel 28b,,"De ambtenaren, bedoeld in artikel 27, zijn bevoegd om, ter uitvoering van verordening (EU) 2019/1020, onder verstrekking van onjuiste of onvolledige gegevens met betrekking tot hun identiteit en hoedanigheid, meetinstrumenten te verkrijgen en de hieraan gerelateerde handelingen te verrichten voor zover dat voor de vervulling van hun taak noodzakelijk is. Artikel 5:12, tweede lid, van de Algemene wet bestuursrecht is niet van toepassing. De ambtenaar die gebruik heeft gemaakt van de bevoegdheid, bedoeld in het eerste lid, maakt daarvan een schriftelijk verslag op waarin hij vermeldt: zijn naam of nummer en hoedanigheid; de motivering van de noodzaak tot uitoefening van de bevoegdheid; de voorschriften op de naleving waarvan wordt toegezien; het adres, waaronder indien van toepassing, het elektronische adres, waar het meetinstrument is verkregen en, voor zover bekend, de omschrijving van de betrokken marktdeelnemer; de onjuiste of onvolledige gegevens die bij de handelingen ten behoeve van het verkrijgen van het meetinstrument zijn verstrekt; de wijze waarop en het tijdvak waarin de handelingen hebben plaatsgevonden; hetgeen tijdens het onderzoek van het meetinstrument is verricht, gebleken en overigens is voorgevallen."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel28c,Toezicht,,,Artikel 28c,,"Ter uitvoering van verordening (EU) 2019/1020 kan Onze Minister, indien er geen andere doeltreffende middelen voorhanden zijn om een meetinstrument dat een risico vormt waarvoor, op basis van een risicobeoordeling en rekening houdend met het normale en voorzienbare gebruik van het meetinstrument, de combinatie van de waarschijnlijkheid dat zich een gevaar voordoet dat schade veroorzaakt en de ernst van die schade, een snel ingrijpen noodzakelijk wordt geacht, met inbegrip van de gevallen waarin de gevolgen van het risico zich niet onmiddellijk voordoen, een zelfstandige last opleggen aan degene die daartoe in staat is, om inhoud te verwijderen van of de toegang te beperken tot een online interface of opdracht te geven tot de duidelijke weergave van een waarschuwing voor eindgebruikers wanneer zij zich toegang verschaffen tot een online interface. Indien niet binnen de daarvoor gestelde termijn aan een last als bedoeld in het eerste lid is voldaan, kan Onze Minister een zelfstandige last opleggen aan een aanbieder van diensten van de informatiemaatschappij om alle maatregelen te treffen die redelijkerwijs van hem kunnen worden gevergd om de toegang tot een online interface te beperken, onder meer door een daarvoor in aanmerking komende derde te verzoeken dergelijke maatregelen uit te voeren. Degene tot wie een zelfstandige last als bedoeld in het eerste of tweede lid is gericht, handelt overeenkomstig die last. Op grond van het eerste of tweede lid kan geen zelfstandige last worden opgelegd die leidt tot het blokkeren of filteren van internetverkeer. Voor een zelfstandige last als bedoeld in het eerste of tweede lid is voorafgaande machtiging vereist van de rechter-commissaris. In het verzoek om afgifte van een machtiging worden de proportionaliteit en subsidiariteit van het verzoek gemotiveerd. De rechter-commissaris kan het openbaar ministerie horen alvorens te beslissen. Artikel 171 van het Wetboek van Strafvordering is van overeenkomstige toepassing. Tegen de beslissing van de rechter-commissaris, bedoeld in het vijfde lid, staat voor zover het verzoek om een machtiging niet is toegewezen, voor Onze Minister binnen veertien dagen beroep open bij de rechtbank, sector strafrecht. Onze Minister maakt de machtiging van de rechter-commissaris gelijktijdig met de zelfstandige last, bedoeld in het eerste of tweede lid, bekend."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel29,Toezicht,,,Artikel 29,,"Volgens bij of krachtens algemene maatregel van bestuur vast te stellen regels kunnen voor werkzaamheden ter uitvoering van het toezicht op de naleving van het bepaalde bij of krachtens hoofdstuk 5 en artikel 39 van deze wet, kosten ten laste worden gebracht van degene ten behoeve van wie deze werkzaamheden worden verricht."
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel30,Toezicht,,,Artikel 30,,Vervallen
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel31,Toezicht,,,Artikel 31,,Vervallen
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel32,Toezicht,,,Artikel 32,,Vervallen
BWBR0019517,Metrologiewet,Hoofdstuk6,Toezicht en maatregelen,Paragraaf1,,Artikel33,Toezicht,,,Artikel 33,,Vervallen
BWBR0019517,Metrologiewet,Hoofdstuk6,Toezicht en maatregelen,Paragraaf2,,Artikel34,Maatregelen,,,Artikel 34,,"De op grond van artikel 27, eerste lid, aangewezen ambtenaren zijn bevoegd geregelde meetinstrumenten die bij het onderzoek bedoeld in artikel 5:18 van de Algemene wet bestuursrecht, niet aan de krachtens artikel 5, eerste lid, gestelde eisen voldoen, te voorzien van een afkeurmerkteken. Het model van het in het eerste lid bedoelde afkeurmerkteken wordt bij ministeriële regeling vastgesteld."
BWBR0019517,Metrologiewet,Hoofdstuk6,Toezicht en maatregelen,Paragraaf2,,Artikel35,Maatregelen,,,Artikel 35,,"Onze Minister is bevoegd tot oplegging van een last onder bestuursdwang ter handhaving van de artikelen 9a, 22 tot en met 25a, 28c, derde lid, en de krachtens artikel 26 gestelde regels. De te betalen geldsom van een verbeurde dwangsom komt toe aan de Staat. Bij gebreke van betaling van de dwangsom binnen de door Onze Minister gestelde termijn kan Onze Minister het verschuldigde bedrag invorderen bij dwangbevel."
BWBR0019517,Metrologiewet,Hoofdstuk6,Toezicht en maatregelen,Paragraaf2,,Artikel36,Maatregelen,,,Artikel 36,,"Bij of krachtens algemene maatregel van bestuur kunnen regels worden gesteld ten aanzien van te nemen maatregelen en te volgen procedures ingeval sprake is van overtreding van de artikelen 23 of 24 of van een krachtens artikel 26 vastgesteld verbod bij alle of een deel van de meetinstrumenten van een specifiek model, waarvoor ingevolge een EU-besluit regels krachtens artikel 5 of artikel 9 zijn gesteld."
BWBR0019517,Metrologiewet,Hoofdstuk7,Rechtsbescherming,Artikel37,,,,,,Artikel 37,,"Beslissingen van een aangewezen instantie of van een natuurlijke persoon of een rechtspersoon aan wie op grond van artikel 11 een erkenning is verleend, bij de uitvoering van toetsende werkzaamheden in het kader van een conformiteitsbeoordeling van een meetinstrument, die als gevolg of als strekking hebben dat het instrument niet voldoet aan de gestelde eisen, worden aan de betrokkenen schriftelijk en onder opgave van redenen medegedeeld."
BWBR0019517,Metrologiewet,Hoofdstuk7,Rechtsbescherming,Artikel38,,,,,,Artikel 38,,Vervallen
BWBR0019517,Metrologiewet,Hoofdstuk8,Overige bepalingen,Artikel39,,,,,,Artikel 39,,"Indien krachtens artikel 5 regels zijn gesteld ten aanzien van een onderdeel van een meetinstrument, zijn de hoofdstukken 3, 4, 5 en 6 van overeenkomstige toepassing op dat onderdeel."
BWBR0019517,Metrologiewet,Hoofdstuk8,Overige bepalingen,Artikel40,,,,,,Artikel 40,,Onze Minister zendt elke vier jaar aan de Staten-Generaal een verslag over de doeltreffendheid van het functioneren van de aangewezen instanties. Vervallen.
BWBR0019517,Metrologiewet,Hoofdstuk9,Wijziging andere wetten,Artikel41,,,,,,Artikel 41,,Vervallen
BWBR0019517,Metrologiewet,Hoofdstuk9,Wijziging andere wetten,Artikel42,,,,,,Artikel 42,,Vervallen
BWBR0019517,Metrologiewet,Hoofdstuk9,Wijziging andere wetten,Artikel43,,,,,,Artikel 43,,Vervallen
BWBR0019517,Metrologiewet,Hoofdstuk9,Wijziging andere wetten,Artikel44,,,,,,Artikel 44,,Vervallen
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel45,Overgangsbepalingen,,,Artikel 45,,"In afwijking van artikel 23 mogen geregelde meetinstrumenten waarop richtlijn 2004/22/EG van het Europees Parlement en de Raad van 31 maart 2004 betreffende meetinstrumenten van toepassing is, in de handel worden gebracht, in gebruik worden genomen of voor ingebruikneming verder worden verhandeld, indien uiterlijk 29 oktober 2006 overeenkomstig artikel 11a van de IJkwet een model van die instrumenten is toegelaten en zij voldoen aan de regels die op die datum bij of krachtens de IJkwet ten behoeve van het in de handel brengen of in gebruik nemen van toepassing waren op die instrumenten. Het eerste lid is van toepassing tot de datum waarop de geldigheidsduur van de op grond van artikel 11a van de IJkwet afgegeven verklaring inzake de toelating van het model van het meetinstrument is verstreken, dan wel bij gebreke daaraan, tot 1 november 2016 of een door Onze Minister te bepalen eerdere datum. Indien voor een meetinstrument als bedoeld in het eerste lid op grond van artikel 21b van de IJkwet een vrijstelling of ontheffing is verleend, blijft deze vrijstelling of ontheffing geldig tot 1 november 2016."
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel46,Overgangsbepalingen,,,Artikel 46,,"In afwijking van artikel 23 mogen andere geregelde meetinstrumenten dan bedoeld in artikel 45 in de handel worden gebracht, in gebruik worden genomen of voor ingebruikneming verder worden verhandeld indien uiterlijk 29 oktober 2006 overeenkomstig artikel 11a van de IJkwet een model van die instrumenten is toegelaten en zij voldoen aan de regels die op die datum bij of krachtens de IJkwet ten behoeve van het in de handel brengen of in gebruik nemen van toepassing waren op die instrumenten. Indien voor een ander geregeld meetinstrument dan bedoeld in artikel 45, eerste lid, regels worden gesteld, worden daarbij de verkregen rechten uit een op grond van artikel 21b of 21c, van de IJkwet verleende ontheffing voor het desbetreffende meetinstrument die onmiddellijk voorafgaand aan de inwerkingtreding van artikel 44 geldig was, geëerbiedigd."
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel47,Overgangsbepalingen,,,Artikel 47,,"Indien krachtens artikel 5 regels gelden inzake het gebruik van een meetinstrument wordt bij de toepassing van artikel 24, eerste lid, onderdelen a en b, een voor de desbetreffende meettaak bestemd meetinstrument, dat onmiddellijk voorafgaande aan de inwerkingtreding van artikel 44 voldeed aan de bij of krachtens de IJkwet gestelde regels betreffende het gebruik, beschouwd als een geregeld meetinstrument dat voldoet aan de krachtens artikel 5 gestelde regels. Het eerste lid geldt tenzij bij een conformiteitsbeoordeling op grond van artikel 7 of anderszins blijkt dat het instrument niet aan de bij of krachtens de IJkwet gestelde regels voldoet. Bij ministeriële regeling kan voor een meetinstrument worden bepaald dat het eerste lid na een daarbij te bepalen termijn niet meer geldt."
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel48,Overgangsbepalingen,,,Artikel 48,,Vervallen
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel49,Overgangsbepalingen,,,Artikel 49,,"Een erkenning als bedoeld in artikel 26 van de IJkwet van een bevoegdheid tot het verrichten van werkzaamheden met betrekking tot een meetinstrument blijft geldig tot uiterlijk een jaar na inwerkingtreding van artikel 44. De artikelen 26c tot en met 26g van de IJkwet en de daaruit voortvloeiende voorschriften en beperkingen blijven gedurende de periode bedoeld in het eerste lid van toepassing en Onze Minister wijst één aangewezen instantie aan die de in die artikelen bedoelde taken en bevoegdheden van de ijkinstelling uitoefent. De ijkbevoegde, die beschikt over een erkenning als bedoeld in artikel 26 van de IJkwet is gedurende de in het eerste lid bedoelde periode bevoegd de werkzaamheden die ingevolge de IJkwet tot zijn bevoegdheid behoorden, ten aanzien van de in artikel 45, eerste lid, bedoelde meetinstrumenten voordat deze in de handel worden gebracht of in gebruik worden genomen, slechts uit te oefenen voorzover deze volgens de regels en voorschriften van de IJkwet worden beoordeeld. De in het derde lid bedoelde ijkbevoegde die beschikt over een krachtens artikel 11 verleende erkenning, is bevoegd: de in het derde lid bedoelde werkzaamheden tot 1 november 2016 te verrichten; de werkzaamheden die ingevolge de IJkwet tot zijn bevoegdheid behoorden ten aanzien van de in artikel 47 bedoelde meetinstrumenten te verrichten. De rechtspersoon die op grond van artikel 22 van de IJkwet was aangewezen als ijkinstelling draagt ten behoeve van de uitvoering van dit artikel of op verzoek van de ijkbevoegde, de archiefbescheiden inzake een erkenning op grond van artikel 26 van de IJkwet over aan de aangewezen instantie, bedoeld in het tweede lid, of aan de aangewezen instantie bij wie degene die over de erkenning beschikte een aanvraag tot erkenning als bedoeld in artikel 11 doet."
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel50,Overgangsbepalingen,,,Artikel 50,,Vervallen
BWBR0019517,Metrologiewet,Hoofdstuk10,Overgangs- en slotbepalingen,Paragraaf1,,Artikel51,Overgangsbepalingen,,,Artikel 51,,Vervallen
BWBR0019517,Metrologiewet,Hoofdstuk10,Overgangs- en slotbepalingen,Paragraaf2,,Artikel52,Slotbepalingen,,,Artikel 52,,"De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld."
BWBR0019517,Metrologiewet,Hoofdstuk10,Overgangs- en slotbepalingen,Paragraaf2,,Artikel53,Slotbepalingen,,,Artikel 53,,Deze wet wordt aangehaald als: Metrologiewet.
