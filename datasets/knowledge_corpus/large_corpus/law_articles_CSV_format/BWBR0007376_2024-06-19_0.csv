law_id,law_name,hoofdstuk,hoofdstuk_titel,afdeling,afdeling_titel,paragraaf,paragraaf_titel,subparagraaf_titel,titel_titel,artikel,article_name,text
BWBR0007376,Archiefwet 1995,HoofdstukI,Algemene bepalingen,Artikel1,,,,,,Artikel 1,,"In deze wet en de daarop berustende bepalingen wordt verstaan onder: Onze minister: Onze Minister van Onderwijs, Cultuur en Wetenschap; overheidsorgaan: een orgaan van een rechtspersoon die krachtens publiekrecht is ingesteld, of een ander persoon of college met enig openbaar gezag bekleed; archiefbescheiden: bescheiden, ongeacht hun vorm, door de overheidsorganen ontvangen of opgemaakt en naar hun aard bestemd daaronder te berusten; bescheiden, ongeacht hun vorm, met overeenkomstige bestemming, ontvangen of opgemaakt door instellingen of personen, wier rechten of functies op enig overheidsorgaan zijn overgegaan; bescheiden, ongeacht hun vorm, welke ingevolge overeenkomsten met of beschikkingen van instellingen of personen dan wel uit anderen hoofde in een archiefbewaarplaats zijn opgenomen om daar te berusten; reprodukties, ongeacht hun vorm, welke bij of krachtens de wet in de plaats zijn gesteld van de onder 1°, 2° of 3° bedoelde archiefbescheiden of welke op grond van het bepaalde in artikel 7 zijn vervaardigd; zorgdrager: degene die bij of krachtens de wet belast is met de zorg voor de archiefbescheiden; archiefruimte: een ruimte, bestemd of aangewezen voor de bewaring van archiefbescheiden in afwachting van hun overbrenging ingevolge artikel 12, eerste lid of 13, eerste lid; archiefbewaarplaats: een bij of krachtens deze wet voor de blijvende bewaring van archiefbescheiden aangewezen bewaarplaats."
BWBR0007376,Archiefwet 1995,HoofdstukI,Algemene bepalingen,Artikel2,,,,,,Artikel 2,,"Voor de toepassing van deze wet en de daarop berustende bepalingen worden onder overheidsorganen tevens begrepen overheidsorganen, welke voor of na de inwerkingtreding van deze wet zijn of zullen worden opgeheven."
BWBR0007376,Archiefwet 1995,HoofdstukI,Algemene bepalingen,Artikel2a,,,,,,Artikel 2a,,"Bijzondere categorieën van persoonsgegevens en persoonsgegevens van strafrechtelijke aard als bedoeld in paragraaf 3.1 onderscheidenlijk paragraaf 3.2 van de Uitvoeringswet Algemene verordening gegevensbescherming kunnen worden verwerkt, indien die verwerking verband houdt met: de vervanging van archiefbescheiden, bedoeld in artikel 7; de overbrenging van archiefbescheiden naar een archiefbewaarplaats, bedoeld in de artikelen 12 en 13; de opneming van archiefbescheiden als bedoeld in artikel 1, onderdeel c, onder 3°, in een archiefbewaarplaats, of; het beheer van archiefbescheiden die in een archiefbewaarplaats berusten, met uitzondering van het ter raadpleging of gebruik beschikbaar stellen van zodanige archiefbescheiden."
BWBR0007376,Archiefwet 1995,HoofdstukI,Algemene bepalingen,Artikel2b,,,,,,Artikel 2b,Hergebruik,"Onder gebruik in de zin van de artikelen 14 en 17 van deze wet wordt ook het hergebruik verstaan in de zin van Richtlijn 2019/1024/EU van het Europees parlement en de Raad van 20 juni 2019 inzake het hergebruik van overheidsinformatie (PbEU 2019, L 172). De Wet hergebruik van overheidsinformatie is niet van toepassing op het ter beschikking stellen van naar een archiefbewaarplaats overgebrachte archiefbescheiden voor gebruik, tenzij bij deze wet anders is bepaald. Voor zover de naar een archiefbewaarplaats overgebrachte archiefbescheiden specifieke hoogwaardige gegevenssets zijn als bedoeld in artikel 1 van de Wet hergebruik van overheidsinformatie, is artikel 5a van die wet van toepassing op deze archiefbescheiden. De artikelen 2, 5,6, 7 en 8 van de Wet hergebruik van overheidsinformatie zijn van toepassing op de beschikbaarstelling van die archiefbescheiden voor gebruik."
BWBR0007376,Archiefwet 1995,HoofdstukII,Archiefbescheiden in het algemeen,Artikel3,,,,,,Artikel 3,,"De overheidsorganen zijn verplicht de onder hen berustende archiefbescheiden in goede, geordende en toegankelijke staat te brengen en te bewaren, alsmede zorg te dragen voor de vernietiging van de daarvoor in aanmerking komende archiefbescheiden."
BWBR0007376,Archiefwet 1995,HoofdstukII,Archiefbescheiden in het algemeen,Artikel4,,,,,,Artikel 4,,"Een regeling, waarbij overheidsorganen worden opgeheven, samengevoegd of gesplitst, dan wel waarbij een of meer taken van een overheidsorgaan worden overgedragen aan een ander overheidsorgaan, houdt een voorziening in omtrent hun archiefbescheiden. Een regeling, waarbij een tijdelijk overheidsorgaan wordt ingesteld, houdt een voorziening in omtrent de bewaring van de archiefbescheiden na zijn opheffing. Een regeling, waarbij taken van een overheidsorgaan geheel of gedeeltelijk worden overgedragen aan een rechtspersoon houdt een voorziening in omtrent de terbeschikkingstelling aan die rechtspersoon van de op die taken betrekking hebbende archiefbescheiden, voor zover deze niet zijn overgebracht naar een archiefbewaarplaats, voor een tijdvak van ten hoogste twintig jaar. Deze voorziening houdt tenminste in een nadere bepaling van het in de eerste volzin bedoelde tijdvak, alsmede een bepaling omtrent het toezicht op het beheer van de desbetreffende archiefbescheiden, overeenkomstig het bij of krachtens deze wet bepaalde."
BWBR0007376,Archiefwet 1995,HoofdstukII,Archiefbescheiden in het algemeen,Artikel5,,,,,,Artikel 5,,"De zorgdrager is verplicht tot het ontwerpen van selectielijsten waarin tenminste wordt aangegeven welke archiefbescheiden voor vernietiging in aanmerking komen. De lijsten worden vastgesteld, voor zover het betreft: archiefbescheiden van de Eerste en de Tweede Kamer der Staten-Generaal, de andere Hoge Colleges van Staat en het Kabinet van de Koning: bij koninklijk besluit, op voordracht van Onze minister, in overeenstemming met het betrokken overheidsorgaan; archiefbescheiden van de ministeries: door Onze minister en Onze minister wie het mede aangaat; archiefbescheiden van andere overheidsorganen: door Onze minister. Een besluit tot vaststelling van een selectielijst wordt bekendgemaakt in de Staatscourant."
BWBR0007376,Archiefwet 1995,HoofdstukII,Archiefbescheiden in het algemeen,Artikel6,,,,,,Artikel 6,,"Tot vernietiging van in een rijksarchiefbewaarplaats berustende archiefbescheiden mag Onze minister slechts overgaan na machtiging van degene, op wiens last deze archiefbescheiden zijn overgebracht."
BWBR0007376,Archiefwet 1995,HoofdstukII,Archiefbescheiden in het algemeen,Artikel7,,,,,,Artikel 7,,"De zorgdrager is bevoegd archiefbescheiden te vervangen door reprodukties, teneinde de aldus vervangen bescheiden te vernietigen."
BWBR0007376,Archiefwet 1995,HoofdstukII,Archiefbescheiden in het algemeen,Artikel8,,,,,,Artikel 8,,"De zorgdrager is bevoegd tot vervreemding van niet in een rijksarchiefbewaarplaats berustende archiefbescheiden, voor zover het betreft: archiefbescheiden van de Eerste en de Tweede Kamer der Staten-Generaal, de andere Hoge Colleges van Staat en het Kabinet van de Koning: na een bij koninklijk besluit, op voordracht van Onze minister, verleende machtiging; archiefbescheiden van andere overheidsorganen: na machtiging van Onze minister. Voor de vervreemding van archiefbescheiden als bedoeld in het eerste lid is geen machtiging vereist indien de vervreemding geschiedt ter uitvoering van een in enige wet neergelegd voorschrift. Tot vervreemding van in een rijksarchiefbewaarplaats berustende archiefbescheiden mag Onze minister slechts overgaan ter uitvoering van een in enige wet neergelegd voorschrift of na machtiging van degene, op wiens last deze archiefbescheiden zijn overgebracht."
BWBR0007376,Archiefwet 1995,HoofdstukII,Archiefbescheiden in het algemeen,Artikel9,,,,,,Artikel 9,,Bij of krachtens algemene maatregel van bestuur worden nadere regels gesteld omtrent het ontwerpen van lijsten als bedoeld in artikel 5 alsmede omtrent de vervanging en vervreemding van archiefbescheiden. Onze Minister-President kan regels stellen op grond waarvan in geval van buitengewone omstandigheden kan worden afgeweken van hetgeen in deze wet is bepaald met betrekking tot de vernietiging van archiefbescheiden.
BWBR0007376,Archiefwet 1995,HoofdstukII,Archiefbescheiden in het algemeen,Artikel10,,,,,,Artikel 10,,"Indien archiefbescheiden ten onrechte berusten onder een ander overheidsorgaan dan dat waaronder zij behoren te berusten, zien de betrokken zorgdragers erop toe, dat die bescheiden te bestemder plaatse geraken."
BWBR0007376,Archiefwet 1995,HoofdstukII,Archiefbescheiden in het algemeen,Artikel11,,,,,,Artikel 11,,"Ieder die archiefbescheiden onder zich heeft, is verplicht deze binnen vier weken, nadat hij een daartoe strekkende kennisgeving heeft ontvangen, aan het overheidsorgaan, waaronder zij volgens de bepalingen van deze wet zouden behoren te berusten, voor rekening en risico van dit overheidsorgaan af te staan, teneinde het in de gelegenheid te stellen hiervan een reproduktie te vervaardigen. Het overheidsorgaan geeft de archiefbescheiden binnen vier weken na ontvangst terug aan degene, die deze heeft afgestaan, ook al kan de overheid op die bescheiden uit anderen hoofde rechten doen gelden."
BWBR0007376,Archiefwet 1995,HoofdstukII,Archiefbescheiden in het algemeen,Artikel12,,,,,,Artikel 12,,"De zorgdrager brengt de archiefbescheiden die niet voor vernietiging in aanmerking komen en ouder zijn dan twintig jaar over naar een archiefbewaarplaats. Bij of krachtens algemene maatregel van bestuur worden regels gesteld, die bij de overbrenging van archiefbescheiden in acht dienen te worden genomen."
BWBR0007376,Archiefwet 1995,HoofdstukII,Archiefbescheiden in het algemeen,Artikel13,,,,,,Artikel 13,,"De zorgdrager kan archiefbescheiden die niet voor vernietiging in aanmerking komen en jonger zijn dan twintig jaar naar een archiefbewaarplaats overbrengen, wanneer naar het oordeel van de beheerder van de archiefbewaarplaats voldoende aanleiding bestaat hiervoor ruimte beschikbaar te stellen. Een afwijzende beslissing krachtens het eerste lid kan door degene aan wie de beheerder onmiddellijk ondergeschikt is worden herzien. Indien archiefbescheiden ouder dan twintig jaar door het overheidsorgaan nog veelvuldig worden gebruikt of geraadpleegd kan op verzoek van de zorgdrager machtiging tot opschorting van de overbrenging van die archiefbescheiden worden verleend door Onze minister dan wel, indien het archiefbescheiden betreft voor de bewaring waarvan een andere dan een rijksarchiefbewaarplaats of een provinciale archiefbewaarplaats is aangewezen, door gedeputeerde staten. De in het derde lid bedoelde machtiging, waaraan voorwaarden kunnen worden verbonden, wordt verleend voor een periode van ten hoogste tien jaar, na afloop waarvan verlenging kan worden verkregen."
BWBR0007376,Archiefwet 1995,HoofdstukII,Archiefbescheiden in het algemeen,Artikel14,,,,,,Artikel 14,,"De archiefbescheiden die in een archiefbewaarplaats berusten zijn, behoudens het bepaalde in de artikelen 15, 16 en 17, openbaar. Ieder is, behoudens de beperkingen die voortvloeien uit het in die artikelen bepaalde, bevoegd die archiefbescheiden kosteloos te raadplegen en daarvan of daaruit afbeeldingen, afschriften, uittreksels en bewerkingen te maken of op zijn kosten te doen maken."
BWBR0007376,Archiefwet 1995,HoofdstukII,Archiefbescheiden in het algemeen,Artikel15,,,,,,Artikel 15,,"Bij de overbrenging van de in artikel 1, onder c 1° en 2°, bedoelde archiefbescheiden kan de zorgdrager, na advies van de beheerder van de archiefbewaarplaats, slechts beperkingen aan de openbaarheid stellen voor een bepaalde termijn en met het oog op: de eerbiediging van de persoonlijke levenssfeer; het belang van de Staat of zijn bondgenoten; de onevenredige benadeling van een ander belang dan genoemd in onderdeel a of onderdeel b. Voor zover de beheerder van een archiefbewaarplaats een rijksarchivaris is als bedoeld in artikel 26, tweede lid, wordt het advies, bedoeld in de eerste volzin, gevraagd aan de algemene rijksarchivaris, bedoeld in artikel 25, eerste lid. De zorgdrager ten aanzien van de in de archiefbewaarplaats berustende archiefbescheiden kan, na de in het eerste lid bedoelde overbrenging, niet alsnog beperkingen als bedoeld in het eerste lid stellen, tenzij zich na het tijdstip van overbrenging omstandigheden hebben voorgedaan die, waren zij op dat tijdstip bekend geweest, tot het stellen van beperkingen aan de openbaarheid ingevolge het eerste lid zouden hebben geleid. De zorgdrager ten aanzien van de in de archiefbewaarplaats berustende archiefbescheiden, kan, gehoord degene op wiens last de archiefbescheiden zijn overgebracht, de ingevolge het eerste of het tweede lid aan de openbaarheid gestelde beperkingen opheffen, dan wel ten aanzien van een verzoeker buiten toepassing laten, indien het belang van de gestelde beperking niet opweegt tegen diens belang tot raadpleging of gebruik van de archiefbescheiden. Ingevolge het eerste of het tweede lid aan de openbaarheid gestelde beperkingen hebben geen betrekking op archiefbescheiden die ouder zijn dan vijfenzeventig jaar, tenzij door Onze minister dan wel, indien het archiefbescheiden betreft voor de bewaring waarvan een andere dan een rijksarchiefbewaarplaats of een provinciale archiefbewaarplaats is aangewezen, door gedeputeerde staten anders wordt beslist. Het derde lid is niet van toepassing op archiefbescheiden aan de openbaarheid waarvan beperkingen zijn gesteld met het oog op het belang van de Staat of zijn bondgenoten. In geval van archiefbescheiden die het belang van de Staat of zijn bondgenoten betreffen vindt het vierde lid slechts toepassing voor zover de ministerraad niet anders beslist. Met betrekking tot de in het vijfde lid bedoelde archiefbescheiden zijn van toepassing de regelingen inzake het recht op informatie die zouden gelden indien de archiefbescheiden niet naar een archiefbewaarplaats waren overgebracht."
BWBR0007376,Archiefwet 1995,HoofdstukII,Archiefbescheiden in het algemeen,Artikel15a,,,,,,Artikel 15a,,"Artikel 15, eerste lid, aanhef en onder c, is niet van toepassing voorzover in de archiefbescheiden milieu-informatie als bedoeld in artikel 19.1a van de Wet milieubeheer is neergelegd. Voorzover in de in de archiefbewaarplaats berustende archiefbescheiden milieu-informatie als bedoeld in artikel 19.1a van de Wet milieubeheer is neergelegd, laat de zorgdrager, in afwijking van artikel 15, derde lid, de ingevolge artikel 15, eerste lid, aanhef en onder c, of tweede lid, aan de openbaarheid gestelde beperkingen ten aanzien van een verzoeker buiten toepassing. In afwijking van artikel 15, eerste lid, onder a, en tweede lid in verbinding met het eerste lid, onder a, worden geen beperkingen aan de openbaarheid gesteld voorzover in de archiefbescheiden neergelegde milieu-informatie als bedoeld in artikel 19.1a van de Wet milieubeheer betrekking heeft op emissies in het milieu. Voorzover in de in de archiefbewaarplaats berustende archiefbescheiden milieu-informatie die betrekking heeft op emissies in het milieu is neergelegd, laat de zorgdrager in afwijking van artikel 15, derde lid, ten aanzien van de in de archiefbewaarplaats berustende archiefbescheiden, de ingevolge artikel 15, eerste lid, onder a, of tweede lid in verbinding met het eerste lid, onder a, aan de openbaarheid gestelde beperkingen ten aanzien van een verzoeker buiten toepassing."
BWBR0007376,Archiefwet 1995,HoofdstukII,Archiefbescheiden in het algemeen,Artikel16,,,,,,Artikel 16,,"De openbaarheid van de in artikel 1, onder c 3°, bedoelde archiefbescheiden kan worden beperkt bij de desbetreffende overeenkomsten en beschikkingen. Indien deze archiefbescheiden uit anderen hoofde in een archiefbewaarplaats zijn opgenomen om daar te berusten, kan de zorgdrager beperkingen aan de openbaarheid stellen. Het in artikel 15 bepaalde is van overeenkomstige toepassing."
BWBR0007376,Archiefwet 1995,HoofdstukII,Archiefbescheiden in het algemeen,Artikel17,,,,,,Artikel 17,,"De beheerder van een archiefbewaarplaats stelt de daar berustende archiefbescheiden aan de verzoeker ter raadpleging of gebruik beschikbaar met inachtneming van de aan de openbaarheid gestelde beperkingen en overeenkomstig de artikelen 5 en 6 van de Wet hergebruik van overheidsinformatie. De beheerder is bevoegd een verzoek tot raadpleging of gebruik van archiefbescheiden af te wijzen, indien naar zijn oordeel de toestand van de archiefbescheiden zich daartegen verzet of deze aan de verzoeker niet veilig kunnen worden toevertrouwd. Een gehele of gedeeltelijke afwijzing van een schriftelijk verzoek tot raadpleging of gebruik vindt schriftelijk plaats. In geval van een mondeling verzoek vindt een afwijzing schriftelijk plaats, indien de verzoeker daarom vraagt. De verzoeker wordt op deze mogelijkheid gewezen. Indien de aard of de mate van raadpleging of gebruik van archiefbescheiden een ernstige bedreiging vormt voor hun toestand, is de beheerder bevoegd te bepalen dat in de plaats van die archiefbescheiden reprodukties, niet zijnde archiefbescheiden als bedoeld in artikel 1, onder c 4°, ter beschikking worden gesteld."
BWBR0007376,Archiefwet 1995,HoofdstukII,Archiefbescheiden in het algemeen,Artikel18,,,,,,Artikel 18,,"De beheerder van een archiefbewaarplaats is verplicht archiefbescheiden voor een bepaalde tijd uit te lenen aan het overheidsorgaan, waaronder de bescheiden, indien zij niet naar een archiefbewaarplaats waren overgebracht, zouden berusten, tenzij naar zijn oordeel de toestand van de archiefbescheiden zich daartegen verzet. De beheerder van een archiefbewaarplaats is, met inachtneming van de aan de openbaarheid gestelde beperkingen, bevoegd archiefbescheiden voor een bepaalde tijd uit te lenen aan een instelling, mits een deskundig beheer en een veilige bewaring zijn gewaarborgd. Aan een zodanige uitlening kunnen voorwaarden worden verbonden. De beheerder is bevoegd een verzoek tot uitlening als bedoeld in het tweede lid af te wijzen, indien naar zijn oordeel de toestand van de archiefbescheiden zich daartegen verzet of deze aan de verzoeker niet veilig kunnen worden toevertrouwd. Een gehele of gedeeltelijke afwijzing van een schriftelijk verzoek tot uitlening als bedoeld in het tweede lid vindt schriftelijk plaats. In geval van een mondeling verzoek vindt een afwijzing schriftelijk plaats, indien de verzoeker daarom vraagt. De verzoeker wordt op deze mogelijkheid gewezen. Indien de aard of de mate van raadpleging of gebruik van de archiefbescheiden bij de in het tweede lid bedoelde uitlening een ernstige bedreiging vormt voor hun toestand, is de beheerder bevoegd te bepalen dat in de plaats van die archiefbescheiden reprodukties worden uitgeleend. De aan de uitlening verbonden kosten kunnen de verzoeker in rekening worden gebracht."
BWBR0007376,Archiefwet 1995,HoofdstukII,Archiefbescheiden in het algemeen,Artikel19,,,,,,Artikel 19,,"De zorgdrager stelt, indien de kosten, bedoeld in artikel 14 en in artikel 18, zesde lid, in rekening worden gebracht, regels omtrent die kosten. De zorgdrager brengt ten hoogste de marginale kosten in rekening voor vermenigvuldiging, verstrekking en verspreiding van documenten. De zorgdrager maakt actief algemeen kenbaar welke kosten in rekening worden gebracht en met welke factoren rekening wordt gehouden bij de berekening daarvan. Op verzoek geeft de zorgdrager inzicht in de berekening met betrekking tot een concreet verzoek om gebruik."
BWBR0007376,Archiefwet 1995,HoofdstukII,Archiefbescheiden in het algemeen,Artikel20,,,,,,Artikel 20,,De beheerder van een archiefbewaarplaats is bevoegd afschriften af te geven van een authentieke akte die volgens deze wet door hem bewaard moet worden.
BWBR0007376,Archiefwet 1995,HoofdstukII,Archiefbescheiden in het algemeen,Artikel21,,,,,,Artikel 21,,"Bij of krachtens algemene maatregel van bestuur worden regels gesteld met betrekking tot de duurzaamheid van door overheidsorganen op te maken archiefbescheiden, omtrent de bouw, verbouwing, inrichting en verandering van inrichting van archiefruimten en archiefbewaarplaatsen, alsmede omtrent de ingebruikneming van gebouwen of gedeelten van gebouwen als archiefruimte of archiefbewaarplaats. Bij of krachtens algemene maatregel van bestuur kunnen regels worden gesteld met betrekking tot het in geordende en toegankelijke staat brengen en bewaren van archiefbescheiden."
BWBR0007376,Archiefwet 1995,HoofdstukII,Archiefbescheiden in het algemeen,Artikel22,,,,,,Artikel 22,,Bij of krachtens algemene maatregel van bestuur worden regels gesteld omtrent de opleiding tot en het verkrijgen van diploma's in de archivistiek.
BWBR0007376,Archiefwet 1995,HoofdstukIII,Archiefbescheiden van het rijk,Artikel23,,,,,,Artikel 23,,"De Eerste en de Tweede Kamer der Staten-Generaal, de andere Hoge Colleges van Staat, de directeur van het Kabinet van de Koning en Onze ministers dragen zorg voor hun archiefbescheiden, voor zover deze niet zijn overgebracht naar een rijksarchiefbewaarplaats. Onze commissarissen in de provincie dragen zorg voor de archiefbescheiden die verband houden met de taken, bedoeld in artikel 182, eerste en tweede lid, van de Provinciewet, voor zover deze archiefbescheiden niet zijn overgebracht naar een rijksarchiefbewaarplaats. Onze minister draagt tevens zorg voor de archiefbescheiden, die in de rijksarchiefbewaarplaatsen berusten. Bij algemene maatregel van bestuur worden regels gesteld omtrent de wijze waarop de in het eerste lid bedoelde zorg wordt uitgeoefend."
BWBR0007376,Archiefwet 1995,HoofdstukIII,Archiefbescheiden van het rijk,Artikel24,,,,,,Artikel 24,,"Onze minister is bevoegd overheidsorganen als bedoeld in de artikelen 23, eerste lid en tweede lid, en 41, eerste lid, er op te wijzen dat zij dienen te voldoen aan het bepaalde bij of krachtens deze wet. Onze minister is bevoegd tot oplegging van een last onder bestuursdwang in geval een overheidsorgaan een aanwijzing als bedoeld in het eerste lid niet opvolgt. Onze minister maakt van zijn bevoegdheid, genoemd in het tweede lid, geen gebruik dan na overleg met het betrokken overheidsorgaan. De bevoegdheid, genoemd in het tweede lid, geldt niet ten aanzien van de Eerste en Tweede Kamer der Staten-Generaal, de andere Hoge Colleges van Staat en het Kabinet van de Koning."
BWBR0007376,Archiefwet 1995,HoofdstukIII,Archiefbescheiden van het rijk,Artikel25,,,,,,Artikel 25,,"Er is onder de bevelen van Onze minister een rijksarchiefdienst, aan het hoofd waarvan staat de algemene rijksarchivaris, die in het bezit dient te zijn van een diploma archivistiek. De rijksarchiefdienst heeft tot taak: het beheer van de in de rijksarchiefbewaarplaatsen berustende archiefbescheiden; het verrichten van bij of krachtens algemene maatregel van bestuur of door Onze minister opgedragen taken."
BWBR0007376,Archiefwet 1995,HoofdstukIII,Archiefbescheiden van het rijk,Artikel25a,,,,,,Artikel 25a,,"Met het toezicht op de naleving van het bij of krachtens de wet bepaalde ten aanzien van het beheer van de archiefbescheiden, bedoeld in de artikelen 23, eerste en tweede lid, en 41, eerste lid, zijn belast de bij besluit van Onze minister als hoofdinspecteur en inspecteurs aangewezen ambtenaren. Van een besluit als bedoeld in het eerste lid wordt mededeling gedaan in de Staatscourant. De toezichthouder beschikt niet over de bevoegdheid, genoemd in artikel 5:19 van de Algemene wet bestuursrecht. Indien een toezichthouder met toepassing van artikel 5:15 van de Algemene wet bestuursrecht een ruimte betreedt waarin de in de artikelen 23, eerste of tweede lid, dan wel artikel 41, eerste lid, bedoelde archiefbescheiden worden bewaard, dan wel met toepassing van artikel 5:18 van de Algemene wet bestuursrecht inzage vordert van die archiefbescheiden, neemt hij de voorschriften ten aanzien van de beveiliging van geheimen in acht."
BWBR0007376,Archiefwet 1995,HoofdstukIII,Archiefbescheiden van het rijk,Artikel25b,,,,,,Artikel 25b,,"De hoofdinspecteur, bedoeld in artikel 25a, eerste lid, doet aan het overheidsorgaan mededeling van de bevindingen van het toezicht en van de voorzieningen die naar zijn oordeel dienen te worden getroffen. Hij brengt jaarlijks voor 1 juli aan Onze minister schriftelijk verslag uit van de bevindingen van het toezicht gedurende het afgelopen kalenderjaar. Onze minister legt dit verslag, vergezeld van zijn standpunt, over aan de Staten-Generaal."
BWBR0007376,Archiefwet 1995,HoofdstukIII,Archiefbescheiden van het rijk,Artikel26,,,,,,Artikel 26,,"Te 's-Gravenhage is gevestigd de algemene rijksarchiefbewaarplaats, welke is bestemd voor de bewaring van de archiefbescheiden der overheidsorganen, waarvan de functies zich over het gehele rijk uitstrekken of hebben uitgestrekt. De algemene rijksarchivaris is daarvan de beheerder. In de hoofdplaats van elke provincie is gevestigd een rijksarchiefbewaarplaats, welke is bestemd voor de bewaring van de archiefbescheiden van de in die provincie gevestigde organen van het rijk, van de voormalige provinciale en departementale besturen en van de in artikel 41, eerste lid, bedoelde overheidsorganen, waarvan de functies zich niet over het gehele rijk uitstrekken of hebben uitgestrekt. Een rijksarchivaris, die in het bezit dient te zijn van een diploma archivistiek, is daarvan de beheerder. Bij koninklijk besluit kunnen andere rijksarchiefbewaarplaatsen worden aangewezen of gevestigd dan de in het eerste en tweede lid bedoelde. Bij koninklijk besluit kan worden bepaald, dat archiefbescheiden van overheidsorganen, waarvan de functies zich over het gehele rijk uitstrekken of hebben uitgestrekt, worden bewaard in de rijksarchiefbewaarplaats in de hoofdplaats van de provincie, waarin deze overheidsorganen gevestigd zijn of zijn geweest. Bij koninklijk besluit kan worden bepaald, dat archiefbescheiden van overheidsorganen, waarvan de functies zich over meer dan een provincie doch niet over het gehele rijk uitstrekken of hebben uitgestrekt, worden bewaard in de algemene rijksarchiefbewaarplaats. Omtrent de bewaring in rijksarchiefbewaarplaatsen van andere dan in het eerste en tweede lid bedoelde archiefbescheiden beslist Onze minister. Onze minister stelt de verdere inrichting van de rijksarchiefdienst vast."
BWBR0007376,Archiefwet 1995,HoofdstukIV,Archiefbescheiden van provincies,Artikel27,,,,,,Artikel 27,,"Overeenkomstig een door provinciale staten vast te stellen verordening dragen gedeputeerde staten zorg voor de archiefbescheiden van de provinciale organen. De kosten, verbonden aan de uitoefening van de in het eerste lid bedoelde zorg, komen ten laste van de provincie. Onze minister kan in bijzondere gevallen een subsidie verstrekken voor de kosten van het beheer van de in de provinciale archiefbewaarplaats berustende archiefbescheiden, indien de aard of de omvang van de archiefbescheiden naar zijn oordeel daartoe aanleiding geeft. In afwijking van artikel 4:21, derde lid, van de Algemene wet bestuursrecht is titel 4.2 van die wet van toepassing op de subsidie, bedoeld in het derde lid."
BWBR0007376,Archiefwet 1995,HoofdstukIV,Archiefbescheiden van provincies,Artikel28,,,,,,Artikel 28,,"Voor de bewaring van de op grond van artikel 12, eerste lid, en artikel 13, eerste lid, over te brengen archiefbescheiden van de provinciale organen wijzen gedeputeerde staten een provinciale archiefbewaarplaats aan."
BWBR0007376,Archiefwet 1995,HoofdstukIV,Archiefbescheiden van provincies,Artikel29,,,,,,Artikel 29,,"De provinciale archiefbewaarplaats wordt beheerd door een provinciearchivaris, die in het bezit dient te zijn van een diploma archivistiek of, zo geen zodanige archivaris mocht zijn aangewezen, door de secretaris. Ten aanzien van het beheer van de archiefbescheiden van de provinciale organen, voor zover deze archiefbescheiden niet zijn overgebracht naar een archiefbewaarplaats, is, onder de bevelen van gedeputeerde staten, met het toezicht op de naleving van het bepaalde bij of krachtens deze wet belast de provinciearchivaris. Met betrekking tot dit toezicht stellen provinciale staten een verordening vast. Gedeputeerde staten wijzen de provinciearchivaris aan. De aanwijzing eindigt van rechtswege met ingang van de datum dat de uitoefening van de functie van provinciearchivaris geen onderdeel meer uitmaakt van de werkzaamheden van de betreffende ambtenaar."
BWBR0007376,Archiefwet 1995,HoofdstukV,Archiefbescheiden van gemeenten,Artikel30,,,,,,Artikel 30,,"Overeenkomstig een door de gemeenteraad vast te stellen verordening, welke aan gedeputeerde staten wordt medegedeeld, dragen burgemeester en wethouders zorg voor de archiefbescheiden van de gemeentelijke organen. De kosten, verbonden aan de uitoefening van de in het eerste lid bedoelde zorg, komen ten laste van de gemeente. Onze minister kan in bijzondere gevallen een subsidie verstrekken voor de kosten van het beheer van de in de gemeentelijke archiefbewaarplaats berustende archiefbescheiden, indien de aard of de omvang van de archiefbescheiden naar zijn oordeel daartoe aanleiding geeft. In afwijking van artikel 4:21, derde lid, van de Algemene wet bestuursrecht is titel 4.2 van de Algemene wet bestuursrecht op de subsidie, bedoeld in het derde lid, van toepassing."
BWBR0007376,Archiefwet 1995,HoofdstukV,Archiefbescheiden van gemeenten,Artikel31,,,,,,Artikel 31,,"Voor de bewaring van de op grond van artikel 12, eerste lid, en artikel 13, eerste lid, over te brengen archiefbescheiden van de gemeentelijke organen wijzen burgemeester en wethouders een gemeentelijke archiefbewaarplaats aan."
BWBR0007376,Archiefwet 1995,HoofdstukV,Archiefbescheiden van gemeenten,Artikel32,,,,,,Artikel 32,,"De gemeentelijke archiefbewaarplaats wordt beheerd door een gemeentearchivaris, die in het bezit dient te zijn van een diploma archivistiek of, zo geen zodanige archivaris mocht zijn aangewezen, door de secretaris. Ten aanzien van het beheer van de archiefbescheiden van de gemeentelijke organen, voorzover deze archiefbescheiden niet zijn overgebracht naar een archiefbewaarplaats, is, onder de bevelen van burgemeester en wethouders, met het toezicht op de naleving van het bepaalde bij of krachtens deze wet belast de gemeentearchivaris. Met betrekking tot dit toezicht stelt de gemeenteraad een verordening vast, welke aan gedeputeerde staten wordt medegedeeld. Burgemeester en wethouders wijzen de gemeentearchivaris aan. De aanwijzing eindigt van rechtswege met ingang van de datum dat de uitoefening van de functie van gemeentearchivaris geen onderdeel meer uitmaakt van de werkzaamheden van de betreffende ambtenaar."
BWBR0007376,Archiefwet 1995,HoofdstukV,Archiefbescheiden van gemeenten,Artikel33,,,,,,Artikel 33,,Vervallen
BWBR0007376,Archiefwet 1995,HoofdstukV,Archiefbescheiden van gemeenten,Artikel34,,,,,,Artikel 34,,Vervallen
BWBR0007376,Archiefwet 1995,HoofdstukVI,Archiefbescheiden van waterschappen,Artikel35,,,,,,Artikel 35,,"Overeenkomstig een door het bestuur vast te stellen verordening, welke aan gedeputeerde staten wordt medegedeeld, draagt het dagelijks bestuur zorg voor de archiefbescheiden van de organen van het waterschap. De kosten, verbonden aan de uitoefening van de in het eerste lid bedoelde zorg, komen ten laste van het waterschap. Onze minister kan in bijzondere gevallen een subsidie verstrekken voor de kosten van het beheer van de in de waterschapsarchiefbewaarplaats berustende archiefbescheiden, indien de aard of de omvang van de archiefbescheiden naar zijn oordeel daartoe aanleiding geeft. In afwijking van artikel 4:21, derde lid, van de Algemene wet bestuursrecht is titel 4.2 van de Algemene wet bestuursrecht op de subsidie, bedoeld in het derde lid, van toepassing."
BWBR0007376,Archiefwet 1995,HoofdstukVI,Archiefbescheiden van waterschappen,Artikel36,,,,,,Artikel 36,,"Voor de bewaring van de op grond van artikel 12, eerste lid, en artikel 13, eerste lid, over te brengen archiefbescheiden van de organen van het waterschap wijst het bestuur een archiefbewaarplaats aan."
BWBR0007376,Archiefwet 1995,HoofdstukVI,Archiefbescheiden van waterschappen,Artikel37,,,,,,Artikel 37,,"De archiefbewaarplaats wordt beheerd door een waterschapsarchivaris, die in het bezit dient te zijn van een diploma archivistiek of, zo geen zodanige archivaris mocht zijn aangewezen, door de secretaris. Ten aanzien van het beheer van de archiefbescheiden van de organen van het waterschap, voorzover deze archiefbescheiden niet zijn overgebracht naar een archiefbewaarplaats, is, onder de bevelen van het dagelijks bestuur, met het toezicht op de naleving van het bepaalde bij of krachtens deze wet belast de waterschapsarchivaris. Met betrekking tot dit toezicht stelt het bestuur een verordening vast, welke aan gedeputeerde staten wordt medegedeeld. Het bestuur wijst de waterschapsarchivaris aan. De aanwijzing eindigt van rechtswege met ingang van de datum dat de uitoefening van de functie van waterschapsarchivaris geen onderdeel meer uitmaakt van de werkzaamheden van de betreffende ambtenaar."
BWBR0007376,Archiefwet 1995,HoofdstukVI,Archiefbescheiden van waterschappen,Artikel38,,,,,,Artikel 38,,"Met betrekking tot de uitvoering van deze wet door het dagelijks bestuur zijn de artikelen 124, 124a, 124c tot en met 124h alsmede hoofdstuk XVII van de Gemeentewet van overeenkomstige toepassing."
BWBR0007376,Archiefwet 1995,HoofdstukVI,Archiefbescheiden van waterschappen,Artikel39,,,,,,Artikel 39,,Vervallen
BWBR0007376,Archiefwet 1995,HoofdstukVII,Archiefbescheiden van andere overheidsorganen,Artikel40,,,,,,Artikel 40,,"Een regeling als bedoeld in de Wet gemeenschappelijke regelingen (Stb. 1989, 571) houdt tevens een voorziening in omtrent de zorg voor de archiefbescheiden van bij die regeling ingestelde openbare lichamen of gemeenschappelijke organen. Deze voorziening wordt getroffen zoveel mogelijk overeenkomstig de bepalingen van deze wet. Zolang bij een gemeenschappelijke regeling niet is voldaan aan de verplichting tot het treffen van een voorziening als bedoeld in het eerste lid, zijn van overeenkomstige toepassing de bepalingen die terzake gelden voor de gemeente dan wel, indien een provincie aan de regeling deelneemt, voor de provincie, waar het ingestelde lichaam of orgaan is gevestigd."
BWBR0007376,Archiefwet 1995,HoofdstukVII,Archiefbescheiden van andere overheidsorganen,Artikel41,,,,,,Artikel 41,,"Met de zorg voor de archiefbescheiden van andere dan in de voorafgaande artikelen bedoelde overheidsorganen, voor zover de archiefbescheiden niet zijn overgebracht naar een archiefbewaarplaats, is belast: het dagelijks bestuur of in de gevallen, dat er geen dagelijks bestuur is, het bestuur: in andere gevallen: de persoon met enig openbaar gezag bekleed. Bij algemene maatregel van bestuur worden regels gesteld omtrent de wijze waarop de in de in het eerste lid bedoelde zorg wordt uitgeoefend. De kosten, verbonden aan de uitoefening van de in het eerste lid bedoelde zorg, komen ten laste van het desbetreffende overheidsorgaan."
BWBR0007376,Archiefwet 1995,HoofdstukVIII,Strafbepaling,Artikel42,,,,,,Artikel 42,,"Hij die aan de bij artikel 11, eerste lid, gestelde verplichting niet voldoet, wordt gestraft met geldboete van de tweede categorie. Het feit is een overtreding."
BWBR0007376,Archiefwet 1995,HoofdstukIX,Overgangs- en slotbepalingen,Artikel43,,,,,,Artikel 43,,De Archiefwet 1962 (Stb. 313) wordt ingetrokken.
BWBR0007376,Archiefwet 1995,HoofdstukIX,Overgangs- en slotbepalingen,Artikel44,,,,,,Artikel 44,,De voor de inwerkingtreding van deze wet op grond van de artikelen 7a en 7b van de Archiefwet 1962 aan de openbaarheid gestelde beperkingen blijven van kracht.
BWBR0007376,Archiefwet 1995,HoofdstukIX,Overgangs- en slotbepalingen,Artikel45,,,,,,Artikel 45,,"De onder de overheidsorganen berustende archiefbescheiden die op het moment van de inwerkingtreding van deze wet ouder zijn dan twintig jaar, worden op last van de zorgdrager binnen een tijdvak van tien jaar na inwerkingtreding van deze wet naar een archiefbewaarplaats overgebracht."
BWBR0007376,Archiefwet 1995,HoofdstukIX,Overgangs- en slotbepalingen,Artikel46,,,,,,Artikel 46,,"De op grond van het koninklijk besluit van 28 augustus 1919 (Stb. 547) tussen het Rijk en gemeenten getroffen regelingen met betrekking tot de inbewaringgeving van archiefbescheiden van de rechtbanken in eerste aanleg en van de vredegerechten blijven gehandhaafd, totdat deze regelingen na overleg met burgemeester en wethouders van de desbetreffende gemeente worden beëindigd. De op grond van de koninklijke besluiten van 19 april 1929 (Stb. 171), 31 mei 1929 (Stb. 269), 6 juli 1929 ( Stb. 381) en 24 november 1932 (Stb. 560) tussen het Rijk en de gemeenten getroffen regelingen met betrekking tot de inbewaringgeving van de in die besluiten bedoelde archiefbescheiden blijven gehandhaafd, totdat deze regelingen zijn vervangen door een regeling tot de vervreemding van die archiefbescheiden. De ingevolge de in het tweede lid genoemde koninklijke besluiten naar een rijksarchiefbewaarplaats overgebrachte archiefbescheiden worden, op verzoek van de desbetreffende gemeente tot vervreemding van die archiefbescheiden, aan die gemeente overgedragen, indien zij dientengevolge komen te berusten in een ingevolge artikel 33, tweede lid, goedgekeurde archiefbewaarplaats, beheerd door een gemeentearchivaris die is aangewezen overeenkomstig het in artikel 32, derde lid, bepaalde."
BWBR0007376,Archiefwet 1995,HoofdstukIX,Overgangs- en slotbepalingen,Artikel47,,,,,,Artikel 47,,Andere dan de in artikel 46 bedoelde inbewaringgevingen blijven in stand tot het moment dat zij na overleg tussen de betrokken overheidslichamen zijn beëindigd.
BWBR0007376,Archiefwet 1995,HoofdstukIX,Overgangs- en slotbepalingen,Artikel48,,,,,,Artikel 48,,"De ingevolge artikel 3 van het Archiefbesluit (Stb. 1968, 200), zoals dit luidde voor de inwerkingtreding van deze wet, vastgestelde lijsten van voor vernietiging in aanmerking komende archiefbescheiden blijven gehandhaafd totdat zij zijn vervangen door op grond van artikel 5 van deze wet vastgestelde selectielijsten."
BWBR0007376,Archiefwet 1995,HoofdstukIX,Overgangs- en slotbepalingen,Artikel49,,,,,,Artikel 49,,"De machtigingen, verleend op grond van artikel 20 van het Archiefbesluit, zoals dit luidde voor de inwerkingtreding van deze wet, blijven gelden totdat zij zijn vervangen door een machtiging afgegeven overeenkomstig het in artikel 13, derde lid, van deze wet bepaalde."
BWBR0007376,Archiefwet 1995,HoofdstukIX,Overgangs- en slotbepalingen,Artikel50,,,,,,Artikel 50,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel51,,,,,,Artikel 51,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel52,,,,,,Artikel 52,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel53,,,,,,Artikel 53,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel54,,,,,,Artikel 54,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel55,,,,,,Artikel 55,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel56,,,,,,Artikel 56,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel57,,,,,,Artikel 57,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel58,,,,,,Artikel 58,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel59,,,,,,Artikel 59,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel60,,,,,,Artikel 60,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel61,,,,,,Artikel 61,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel62,,,,,,Artikel 62,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel63,,,,,,Artikel 63,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel64,,,,,,Artikel 64,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel65,,,,,,Artikel 65,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel66,,,,,,Artikel 66,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel67,,,,,,Artikel 67,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel68,,,,,,Artikel 68,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel69,,,,,,Artikel 69,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel70,,,,,,Artikel 70,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel71,,,,,,Artikel 71,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel72,,,,,,Artikel 72,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel73,,,,,,Artikel 73,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel74,,,,,,Artikel 74,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel75,,,,,,Artikel 75,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel76,,,,,,Artikel 76,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel77,,,,,,Artikel 77,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel78,,,,,,Artikel 78,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel79,,,,,,Artikel 79,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel80,,,,,,Artikel 80,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel81,,,,,,Artikel 81,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel82,,,,,,Artikel 82,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel83,,,,,,Artikel 83,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel84,,,,,,Artikel 84,,Bevat wijzigingen in andere regelgeving.
BWBR0007376,Archiefwet 1995,HoofdstukIX,Overgangs- en slotbepalingen,Artikel85,,,,,,Artikel 85,,"Bij plaatsing in het Staatsblad wordt de in deze wet voorkomende aanduiding ""19.."" vervangen door het jaartal van het Staatsblad waarin deze wet wordt geplaatst en worden de drie puntjes in de in deze wet voorkomende aanduiding (Stb. ...) vervangen door het nummer van het Staatsblad waarin deze wet wordt geplaatst."
BWBR0007376,Archiefwet 1995,HoofdstukIX,Overgangs- en slotbepalingen,Artikel86,,,,,,Artikel 86,,Deze wet treedt in werking op een bij koninklijk besluit te bepalen tijdstip.
BWBR0007376,Archiefwet 1995,HoofdstukIX,Overgangs- en slotbepalingen,Artikel87,,,,,,Artikel 87,,Deze wet kan worden aangehaald als Archiefwet met vermelding van het jaartal van het Staatsblad waarin zij zal worden geplaatst.
